Näita Referentsväärtusi ja ühikuid

Analüüsid

Raviarst/koostajaSANDRA <ANONYM id="101" type="per" morph="_Y_ ?"/> (D07423)Eriala: E230 - neuroloogiaTervishoiuasutus: AS LÄÄNE-TALLINNA KESKHAIGLA (10822269)

Kokkuvõte ja soovitused: Haigestus 24.02.2010 neuropaatiliste valude ning paresteesiatega jalgades. Hiljem tasapisi lisandunud jalgade nõrkus, mistõttu ei saa enam joosta ning treppidest kõndimine on raskem. <ANONYM id="102" type="per" morph="_A_ sg n"/> halvenemine käesoleva aasta suvest. Objektiivselt esineb kerge alumine spastiline paraparees koos pinnatundlikkuse häirete, allodüünia, düsesteesiate ning raskete süvatundlikkuse häiretega. 2 minuti kõnnitestil läbib 155 meetrit. Kognitiivset düsfunktsiooni ei esine. EDSS 3.5. MRT uuringul ilmestuvad üksikud periventrikulaarsed ning jukstrakortikaalsed kolded peaajus, seljaajus on kaks kollet kaelaosas ning üks kolle torakaalosas. Varasemate uuringutega võrreldes on koldeid lisandunud. Kontrasteeruvaid koldeid ei esine. Radioloogiline leid on iseloomulik demüeliniseerivale haigusele, eelkõige Sclerosis multiplexile (radioloogid dr.E.Toomik ja dr.A.Nurmiste). Liikvoris tsütoos 1, valk 0,49 g/l, IgG indeks 0,7, oligokloonid positiivsed. Akvaporiin-4-antikehad ja MOG antikehad on negatiivsed. Kogu keha KT uuringul sarkoidoosile viited puuduvad. Käesolevalt on patsiendil esmaselt diagnoositud Sclerosis multiplexi, haiguse kulg progresseeruv, kuid progresseerumise foonil tulevad anamneesist välja ka viited ägenemistele. 02.11 on alustatud pulssravi metüülprednisolooniga, kuid kuna infusiooni foonil tekkis patsiendil oluline vererõhu tõus, tahhükardia, jalgade turse ning nahalööve, siis piirdutud 2 grammiga (tulevikus, kui pulssravi vajadus peaks tekkima, võib proovida teha vähendatud doosis 250-500 mg päevas). Pulssravi järgselt kerge positiivne dünaamika jalgade jõu osas, 2 minuti kõnnitestil läbib 160 meetrit. <ANONYM id="103" type="per" morph="_S_ pl g"/> osas dünaamikata. Konsiiliumi korras (dr.K.Gross-Paju, dr.U.Thomson, dr.S.Ütt, dr.K.Kannel, dr.K.Orav) arutatud ka baasravi võimalusi - interferoonid ei tule kõne alla meeleoluhäirete tõttu, mistõttu pakutud ravi teriflunomiidiga (Aubagio 14 mg päevas). Patsient on ravi alustamisega nõus. Esimene pool aastat on vajalik vereanalüüside tegemine iga kahe nädala tagant (ASAT, ALAT, kliiniline veri). Kaasuvalt on patsiendil peenkiudude neuropaatia, mis kinnitus ka peenkiudude uuringul (uuringut teostanud arsti sõnul ei ole leid seostatav seljaaju kolletega). Peenkiudude neuropaatia põhjustena on välistatud diabeet, vitamiin B12 defitsiit, HIV infektsioon, luues, hepatiit B ning hepatiit C, lisaks võetud skriiningtestid porfüüriale ning Fabry tõvele, kuid need vastused veel saabumata. Välistatud kasvajaline haigus (kogu keha KT uuring, kolonoskoopia). Alustatud neuropaatilise valu ravi gabapentiiniga 300 mg õhtuti, haiglas doosi tõstetud 600 mg päevas, kodus tõstab vähemalt 900 mg-le. Tulevikus võiks kaaluda ka amitriptyllini lisamist raviskeemi. Soovitused: * medikamentoosne ravi: Aubagio (teriflunomiid) 14 mg x 1 hommikuti, Gabapentiin 300 mg hommikul + 300 mg lõunal + 300 mg õhtul (kui patsient ei saa kõrvaltoimete tõttu ravimit hommikuti võtta, siis võib võtta lõunal 300 mg ja õhtul 600 mg; gabapentiini ööpäevane maksimaalne doos on 3600 mg), vajadusel Hypnogen 10 mg õhtuti * neuroloogi ambulatoorne järelkontroll <ANONYM id="104" type="per" morph="_H_ sg in;_H_ sg g"/> kliinikus 12.12.2016 kell 17.00 (dr.Gross-Paju) - saatekiri patsiendi käes * SM keskuse kontaktnumber <ANONYM id="105" type="landline" /> (sellel numbril helistades on võimalik pikendada Aubagio retsepti eeldusel, et patsient on perearsti juures teinud vereanalüüsid ning need on olnud korras).
