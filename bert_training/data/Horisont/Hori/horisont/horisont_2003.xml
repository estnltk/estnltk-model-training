<teiCorpus xmlns:xi="http://www.w3.org/2001/XInclude" xmlns="http://www.tei-c.org/ns/1.0"> 
<xi:include href="../../bin/koondkorpus_main_header.xml" /> 
<teiCorpus> 
<xi:include href="../bin/header_aja_horisont.xml" /> 
	<TEI> 
		<teiHeader xmlns="http://www.tei-c.org/ns/1.0" xml:lang="et" xml:id="koondkorpus_local_header" n="$Id:$"> 
			<fileDesc> 
				<titleStmt> 
					<title> Horisont 2003 </title> 
  				</titleStmt> 
				<publicationStmt> 
  					<p> Vt publitseerimisandmeid failist 
						<ref target="#publicationStmt-main">koondkorpus_main_header.xml</ref> 
					</p> 
  				</publicationStmt> 
				<sourceDesc> 
					<p> Vt allkorpuse päis 
						<ref target="#header_aja_horisont">header_aja_horisont.xml</ref> 
					</p> 
  				</sourceDesc> 
  			</fileDesc> 
		</teiHeader>
  <text>
    <body>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Tunnustamata tartlaste tunnustamata avastus </head>
<p> <hi rend="rasvane"> <s> Kui kuuest plaatinametallist üht - plaatinat - tundsid juba vanaegiptlased , siis järgmised neli avastati kõik 200 aastat tagasi ühel ja samal aastal - 1803. </s> <s> Kuuenda plaatinametalli ruteeniumi avastamisaasta üle vaieldakse aga tänini , ja mis meile veelgi olulisem - selle avastamise aule pretendeerivad kaks Eestimaaga seotud meest . </s> </hi> </p>
<p> <s> Plaatinametallidele üldnimetuse andnud plaatinat tunti juba Muinas-Egiptuses 4000 aastat tagasi . </s> <s> Sellest ajast pärinevate kuldesemete plaatinasisaldus on kõrge . </s> <s> Vana-Roomas arvati , et plaatina on plii erim . </s> <s> 1748. aastal kirjeldas Hispaania maailmarändur don Antinio de Ulloa põhjalikult oma Lõuna-Ameerika reisil kogetud kullapesemist , mille käigus eraldati kullast plaatina . </s> <s> Plaatina oli kullast odavam ja suure tihedusega plaatinaga oli võimalik kulda n-ö võltsida , lisades seda kullale . </s> <s> Kulla ja plaatina tihedused on lähedased , vastavalt 19,32 ja 21,45 g/cm3 . </s> <s> “ Valekulla ” saamise vältimiseks andis Hispaania kuningas kunagi välja isegi dekreedi , mille kohaselt kullast eraldatud plaatina tuli heita kuninga esindajate juuresolekul jõgedesse , vältimaks nii selle ringlusse minekut . </s> </p>
<p> <s> Järgmisel sajandil plaatina hind tõusis , siis hakati seda metalli kaevandama ning otsima kohti , kuhu varem oli plaatina uputatud , et seda põhjast kätte saada . </s> </p>
<p> <s> Plaatina nimetus tuleneb hispaaniakeelsest sõnast platina , mis tõlkes tähendab hõbedakene , sest plaatina on hõbevalge ja sarnaneb mõneti hõbedaga . </s> </p>
<p> <s> Sobib briljantidega </s> </p>
<p> <s> Plaatina hind kerkis ehtemetallina aga pärast seda , kui 18. sajandi lõpul ilmusid Pariisi kauplusevitriinidesse plaatinasse raamitud briljantehted , mis olid dekoratiivsemad ja milles briljandid näisid suuremana kui kuldümbrises . </s> <s> Briljantehetes kasutatakse tänaseni valdavalt plaatinat . </s> </p>
<p> <s> 200 aastat tagasi </s> </p>
<p> <s> Järgmised neli plaatinametalli avastasid 1803. aastal Briti teadlased - Smithson Tennant ja Londoni Kuningliku Seltsi sekretär William Wollaston . </s> </p>
<p> <s> Pallaadiumi avastamislugu algas aprillinaljaga . </s> <s> Aprillis 1803 ilmus Londonis tuntud Forsteri mineraalikaupluse aknale teade , et müüakse uut metalli pallaadiumi , hind 1 shilling graani ( = 0,065 g ) eest . </s> <s> See oli kui aprillinali , arvati , et “ uus metall ” on hoopis elavhõbeda ja plaatina sulam . </s> <s> Peatselt ilmus ajakirjas “ Nicholson's Journal ” teade , milles pakuti sellele , kes valmistab elavhõbedast ja plaatinast pallaadiumi , suurt preemiat - 20 kuldnaelsterlingit , mis tolle aja vääringus vastas 168 grammile kullale . </s> <s> Preemiataotlejaid aga ei olnud . </s> <s> Siis teatas William Wollaston , et tema avastas uue plaatinametalli pallaadiumi ja oli pakkunud välja ka preemia . </s> <s> See on ainus juhtum elementide avastusloos , kus avastamissaladust hoiti nii kaua ja tavatult . </s> <s> Tavaliselt järgneb teade elemendi avastamise kohta kohe , mõnikord isegi enne , kui avastus on lõplikku kinnitamist leidnud . </s> </p>
<p> <s> Pallaadiumi nimetus tuleneb Wilhelm Olbersi poolt 1802. aastal avastatud väikeplaneedi Pallase nimest . </s> <s> Sel ajal oli tava siduda astronoomilisi avastusi keemiaga . </s> </p>
<p> <s> Ka pallaadium leidis kohe rakendamist ehtemetallina . </s> <s> Pallaadiumi ja kulla sulam , nn valge kuld , on väga dekoratiivne . </s> </p>
<p> <s> Wollaston avastas samal aastal ka plaatinametall roodiumi . </s> <s> Nimetus tuleneb roodiumisoolade roosakaspunasest värvusest ( kreeka rhodeios - roosa ) . </s> </p>
<p> <s> Smithson Tennant avastas 1803 osmiumi ja iriidiumi . </s> <s> Esimene sai nime oma ühendite iseloomuliku ( mürgise ) lõhna ( kreeka osme - lõhn ) järgi . </s> <s> Et iriidiumisoolad on niisama värvikirevad kui vikerkaar , siis anti teisele metallile nimetuseks iriidium ( kreeka iris - vikerkaar ) . </s> </p>
<p> <s> Plaatinast etalonid </s> </p>
<p> <s> Meetermõõdustiku loomisel 1799. aastal tehti mõõteetalonid algul plaatinast , sajand hiljem asendati need plaatina ja iriidiumi sulamist etalonidega . </s> <s> Meetrietalon kehtis SI-süsteemi kasutuselevõtuni , kilogrammietalon on säilitanud oma tähtsuse nüüdki . </s> <s> Osmium ja iriidium on üldse kõige suurema tihedusega metallid ning ained , mida tuntakse . </s> </p>
<p> <s> Segadused kuuenda ümber </s> </p>
<p> <s> Plaatinametallide avastamisdünaamika on olnud tavatu . </s> <s> Kui esimest plaatinametalli on tuntud aastatuhandeid , siis järgmised neli avastati kõik 200 aastat tagasi ühel aastal . </s> <s> Viimase , kuuenda plaatinametalli avastamisaastaks on aga kas 1808 , 1828 või 1844. </s> <s> Kolme avastamisaule pretendeerija hulgas on kaks Eestimaaga seotud meest . </s> </p>
<p> <s> 1828. aastal uuris Tartu ülikooli keemia- ja farmaatsiaprofessor Gottfried Wilhelm Osann Uurali plaatinamaaki ja eraldas sellest oksiidina kolm uut plaatinametalli . </s> <s> Ta nimetas neid metalle järgmiselt : ruteenium ( hilisladina Ruthenia - Venemaa ) , poliinium ( kreeka polios - hall , sest saadud lahus oli halli värvusega ) ja pluraanium . </s> <s> Viimast nimetust tõlgendavad Vene õpetlased lühendina sõnadest plaatina Uuralist , Lääne-Euroopa allikad sõnast pluralis - mitmuslik , sest selle elemendi sisaldus oli maagis kõige suurem . </s> <s> Tolle aja tuntuim keemik Jöns Jacob Berzelius ei pidanud aga avastust tõepäraseks . </s> </p>
<p> <s> Samal ajal töötas Tartus apteekrina Carl Claus , kes lõpetas 1835 Tartu ülikooli ja siirdus 1837 õppejõuks Kaasani ülikooli . </s> <s> Uurali plaatinamaaki uurides avastas Claus 1844. aastal sellest elemendi , mille nimetas ruteeniumiks , nii nagu Osann 16 aastat tagasi . </s> <s> Osann vaidlustas kohe Clausi avastuse , märkides seejuures ära isegi tema ( Osanni ) poolt antud nimetuse kasutamist . </s> <s> Berzelius aga avastusele vastuväiteid ei esitanud . </s> <s> Vene Teaduste Akadeemia kinnitas avastuse ja määras Clausile 1000-rublase Demidovi preemia . </s> <s> See oli esimene ja ka viimane Venemaal loodusest avastatud element , arvestamata muidugi tuumasünteesil saadud tehiselemente . </s> <s> 1848. aastal avaldatud Clausi tööst võib järeldada , nagu oleks Osann saanud katsel ruteeniumoksiidi . </s> <s> Claus eraldas ruteeniumi sulfiidina . </s> </p>
<p> <s> Kolmas pretendent avastaja aule on Vilniuse ülikooli poolakast keemia- ja farmaatsiaprofessor Andreas ( Jedrzej ) Sniadecki , kes , uurides Lõuna-Ameerika plaatinamaaki , avastas 1808. aastal sellest plaatinametalli , mille nimetas vastavastatud asteroid Vesta järgi vestiumiks . </s> <s> Seda avastust ei pidanud aga Prantsuse õpetlased tõepäraseks . </s> </p>
<p> <s> Kellele kuulub siis prioriteet ? </s> <s> 1968 avaldati Briti keemiaajakirjas William P. Griffithi põhjalik ajalooline uurimus Clausi , Osanni ja Sniadecki teadustöödest . </s> <s> Uurimuses seatakse kahtluse alla Clausi esmaavastus . </s> <s> Järgmistel aastatel on analüüsitud ja võrreldud pretendentide töid , katsetulemusi ja päevikuid , kuid 100-protsendilist selgust pole . </s> <s> Siiski märgitakse viimastes käsiraamatutes ruteeniumi avastajaks Vilniuse professorit Andreas Sniadecki , tartlast Gottfried Wilhelm Osanni nimetatakse aga paralleelavastajaks ning Tartust pärit Carl Clausi ei märgita üldse . </s> <s> Enamik Vene teadlasi peab ruteeniumi esmaavastajaks aga just Clausi . </s> </p>
<p> <s> Hergi Karik ( 1929 ) on keemik , Tallinna Pedagoogikaülikooli emeriitprofessor . </s> </p>
<p> <bibl> <author> <s> Hergi Karik </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Mälu sõnumid </head>
<p> <s> Endel Tulvingu raamat “ Mälu ” ilmus Tartu Ülikooli Kirjastuselt 2002. aastal . </s> <s> Avaldame siinkohal täismahus tema kolleegi , psühholoog professor Talis Bachmanni kirjutise selle raamatu teemadel . </s> </p>
<p> <s> Mäletan oma esimest viibimist Ameerika Ühendriikides 1980/1981 . õppeaastal väga selgesti . </s> <s> Emotsionaalse fooni toimel tekivad sageli püsivad ja erksad mälujäljed . </s> <s> Mäletan sedagi , et üheks kõrghetkeks sellel visiidil oli kohtumine Endel Tulvinguga , kes ei pidanud paljuks ( ega mitte ka tülinat tekitavaks - 1980-ndad ja külaline kodu-Eestist ! ) leida spetsiaalselt võimalust minuga kohtumiseks ühes einelauas St. Louisis . </s> <s> Peeti Psühhonoomiaühingu aastakonverentsi . </s> <s> Juba siis oli Endel saavutanud ülemaailmse kuulsuse kui üks innovaatilisemaid ja mõjukamaid mälu-uurijaid . </s> <s> See kohtumine oli huvitav ja austav . </s> <s> Mõistsin suurepäraselt sedagi , et kuue põhimõjuri hulgas , mis minust taju ja tähelepanu uuriva psühholoogi tegid , oli tõsiasi , et Endel Tulvingu poolt Tartu Ülikooli psühholoogia kateedrisse kingitusena saadetud juhtiva erialaajakirja Perception and Psychophysics'i aastakäikudest avastasin Charles Erikseni jt vaimustavad tööd kognitiivsete protsesside eksperimentaalsest uurimisest . </s> <s> Need tööd näitasid , et ka varjatud tunnetusprotsesse saab põnevalt ja efektselt uurida osavasti välja mõeldud katsete abil . </s> <s> Sama kehtib ka Endel Tulvingu teravmeelsete mälukatsete kohta . </s> <s> Tollest esimesest hetkest tekkis eriline respektitunne Endli kui teadlase vastu ; usun , et sellist tunnet on Endel tekitanud ja tekitab paljudes kolleegides . </s> <s> Ja küsimus pole lihtsalt tema teaduslikes saavutustes . </s> <s> On ju kohtutud mitmete teistegi teaduskorüfeedega , ilma et samasugust kogemust või “ aurat ” sellega ilmtingimata kaasneks . </s> </p>
<p> <s> Looming , mis peaks seisma aukohal </s> </p>
<p> <s> Oleks päris loomulik , et eestikeelses teaduslikus kirjanduses seisaks Endel Tulvingu looming aukohal . </s> <s> Väliseestlase Tulvingu puhul oli see nõukogude võimu ajal praktiliselt võimatu . </s> <s> Nüüd lõpuks on siis pärast esimest pooleldi õnnestunud katset ( 1994 ) meil olemas korralik raamat Endel Tulvingult ka eesti keeles . </s> <s> Tänu võlgneme selle eest eelkõige Jüri Allikule kui tõlkijale ja inimesele , kes Kodu-Eesti psühholoogidest on Endliga kõige kauem ja tihedamalt suhelnud . </s> <s> Olulist rolli on täitnud ka Marika Rauk , raamatu toimetaja . </s> <s> Vaatamata sellele , et olen Tulvingu kirjutisi juba ammu inglise keeles lugenud , asusin ikka ka emakeelse teose kallale - ühelt poolt uudishimust , et kuidas siis inglise keelest tuttav Tulvingu teaduskeel nüüd tõlgituna tundub , teiselt poolt respektist ning kolmandaks praktilistel kaalutlustel . </s> <s> Õppejõul , kes oma loengutes ka mäluteemat käsitleb , tuleb ju hoolitseda , et mõistekasutus oleks kolleegide vahel kooskõlastatud . </s> </p>
<p> <s> Ent Tulvingu raamatu olulisus ei ole üksnes teaduslooline ja rahvuskultuuriline . </s> <s> Mälu kui psühholoogilise protsessi ja tunnetusvõime tundmise olulisust on raske üle hinnata . </s> <s> Kõik muud tunnetusprotsessid , eelkõige taju , mõtlemine ja kujutlus , tuginevad mäluandmetele ning mälus talletatud vilumustele . </s> <s> Haridussüsteemi üks põhifunktsioon on ju inimesele teadmiste ja oskuste andmine ; see aga on erinevate mälusüsteemide funktsioon , mistõttu mälu kui tunnetusprotsesside süsteemi seaduspärasuste ja olemuse tundmine on oluline kõigile . </s> <s> Pealegi on mälu fundamentaalne nähtus ka eksperimentaalpsühholoogia metodoloogia vaatevinklist . </s> <s> Suures osas katsetest saame katseandmed katseisikute vastuste vahendusel . </s> <s> Vastused aga võtab katseisik enamasti oma mälust , isegi kui tegemist on taju-uuringutega , isiksuse eluseikade üldistamise või emotsionaalse seisundi tagasivaatelise hindamisega . </s> <s> Kõigi muude tunnetusprotsesside uurijad peavad usaldama inimese mälu , aga ka oskama arvestada neid “ krutskeid ” , mida mäluprotsessid teevad . </s> <s> Seda selleks , et mitte enda poolt uuritavale “ mittemälulisele ” protsessile ekslikult omistada omadusi , mis tegelikult kuuluvad mälule või tulenevad selle mõjust uuritavale protsessile . </s> <s> Veel üheks põhjuseks , miks mälunähtuste kohta saadud teave on oluline , on tõsiasi , et tänapäevastes infotehnoloogilistes süsteemides on mälumehhanismid , näiteks arvutimälu , selle tehnoloogia baas . </s> <s> Kui nüüd ajapikku tehissüsteemid , näiteks robotid või kujutisi ära tundvad ja liigitavad muud süsteemid , jõuavad oma infotöötluslikelt võimalustelt ja stiilidelt inimomasteni , on sellise tehnoloogia loojatel väga oluline tunda inimmälu sisemist ehitust ja toimimisreegleid . </s> </p>
<p> <s> Alljärgnevalt vaatame , millised on raamatu “ Mälu ” peatükkide olulised sõnumid . </s> <s> Raamatu teksti ümber jutustamise asemel - mälu- ja Tulvingu-huvilistel on oma silmad ja olgu ka oma lugemismõnu - püüan raamatut kasutada äratõukepakuna kommentaarideks . </s> </p>
<p> <s> Endel Tulving ja mälu </s> </p>
<p> <s> See on ainus peatükk raamatus , mille autor või aktiivne osaline pole Tulving . </s> <s> Jüri Allik on teinud tänuväärse töö ja andnud suurepärase ülevaate Endel Tulvingu elukäigust , olulisematest töödest , saavutustest , kohast maailmateaduses , lisaks ka raamatu tagamaadest , ülesehitusest ja põhimõistete tõlkimisest . </s> <s> Seda peatükki saab väga hästi kasutada “ miniallikmaterjalina ” , mis annab linnulennulise , kuid küllaltki representatiivse skitsi nii Tulvingu teaduslikust panusest kui ka moodsa mälupsühholoogia põhiprobleemidest . </s> <s> Esitaksin omalt poolt veel mõned peatükikohased mõtted ja tähelepanekud . </s> </p>
<p> <s> Lisaks saavutusrohkusele , teaduslikule mõjukusele ja “ arhetüüpsusele ” teadlaskujuna iseloomustab Endel Tulvingut märgatav missioonitunne . </s> <s> See avaldus näiteks juba eespoolmainitud abis noortele kolleegidele sügaval stagnatsiooniajal äärmiselt kasulike ja õpetlike teadusajakirjade saatmisel Tartu ülikooli psühholoogiaosakonda . </s> <s> Või teine näide . </s> <s> 1980. aastate lõpul loodi Euroopa Kognitiivpsühholoogia Ühing , mis muude tegevusvormide kõrval hakkas välja andma ajakirja European Journal of Cognitive Psychology . </s> <s> On teada , et teadusajakirjade “ turul ” valitseb äärmiselt tugev konkurents ja uuel väljaandel on raske oma kohta teaduspäikese all kätte võita . </s> <s> On teada seegi , et juhtivad teadlased avaldavad oma töid reeglina tippajakirjade lehekülgedel . </s> <s> Tingimustes , kus kognitiivpsühholoogias domineerib Ameerika , ning arvestades uue ajakirja tundmatust , oli Endel Tulvingu poolt ilus ja missioonikas nõustuda osalema selle uustulnuka toimetuskolleegiumis ning avaldada selles üks oma huvitavamatest artiklitest , mis hiljem on palju viitamist leidnud . </s> <s> See aitas kindlasti kaasa ajakirja autoriteedi kasvule ning Euroopa kognitiivpsühholoogia tugevdamisele . </s> <s> Või võtkem Tallinna mälukonverentsi korraldamine mitme rahvusvahelise tippteadlase osavõtul . </s> <s> Samasse ritta kuulub tõsiasi , et ajakirjanikele ja maailma teadusfoorumitel on Tulving ennast tutvustanud just eestlasena , teadvustades oma isamaad nii mõnelegi , kellel varem sellise maa olemasolust aimugi ei olnud . </s> </p>
<p> <s> 1. peatükk : Mälu </s> </p>
<p> <s> Ühes Kanada juhtivas psühholoogia aluste õpikus avaldatud peatükk on üks paremaid , mis selle teema kohta avaldatud . </s> <s> Tulvingul on õnnestunud saavutada selguse , teemade olulisuse , ammendavuse ja teaduse hetkeseisu ( 1990 ) kajastuvuse harvaesinev süntees . </s> <s> Ja muidugi on peatükk kirjutatud huvitavalt . </s> <s> Tehakse selgeks </s> </p>
<p> <s> · mälunähtuste fundamentaalsus kogu psühholoogia seisukohalt , </s> </p>
<p> <s> · näidatakse mälu ja õppimise mõiste omavahelist erinevust ( mis sisuliselt taandub biheivioristliku ja kognitiivpsühholoogilise traditsiooni erinevustele teadmiste ja oskuste omandamise ning kasutamise uurimisel ) , </s> </p>
<p> <s> · tuuakse ära mälunähtuste süstemaatika ja valdkonna põhimõisted , </s> </p>
<p> <s> · tutvustatakse olulisi eksperimente mälu-uuringute klassikast ning </s> </p>
<p> <s> · seostatakse fundamentaaluuringutes leitud fakte ja seaduspärasusi igapäevaelu seikadega . </s> </p>
<p> <s> Tõendust mäluseaduspärasuste tundmise praktilisest tähtsusest annavad näiteks leheküljed 55-60 ja 99-100 , kus tuuakse andmed , kuidas nägude äratundmine sõltub kontekstist , kui ebausaldusväärsed ja mõjutatavad on pealtnägijate tunnistused , ning kirjeldatakse , milles peituvad sellise ebausaldusväärsuse põhjused . </s> <s> Peatükk lõpeb selgepiirilise kokkuvõttega mälu ABC-st . </s> <s> Peatüki kaheksakümmend üks lehekülge on parim eestikeelne materjal mälupsühholoogiast huvituvale algajale . </s> </p>
<p> <s> 2. peatükk : Ülevaade “ Episoodilise mälu elementidest ” </s> </p>
<p> <s> Artikkel rahvusvahelise psühholoogiateadusliku diskussiooni tippajakirjast Behavioral and Brain Sciences ( põhiartiklile järgnevad parimate asjatundjate lühikommentaar-artiklid ning põhiartikli autori vastus neile ) annab edasi olulise sõnumi . </s> <s> On ekslik taandada inimese mälu uurimine ( loomulikult mälule tuginevate ) keeleprotsesside uurimisele . </s> <s> Lisaks semantilisele mälule , mis on vajalik keele ning abstraktsete sümbolisüsteemide vaimseks kasutamiseks , on olemas sellest erinev väga oluline mälu alaliik või süsteem - episoodiline mälu . </s> </p>
<p> <s> Juba 1972. aastal väitis Tulving , et semantiline ja episoodiline mälu erinevad </s> </p>
<p> <s> · salvestatud informatsiooni iseloomult ( episoodilises on isiklikud ajaliselt märgistatud sündmused ja nende ajalisruumilised suhted ) , </s> </p>
<p> <s> · autobiograafiliselt seotuselt ( episoodiline on isiklik eluseikade mälu ) , </s> </p>
<p> <s> · reprodutseerimise tingimustelt ja tagajärgedelt , </s> </p>
<p> <s> · alluvuselt interferentsile ( episoodilise puhul ilmsemalt ) . </s> </p>
<p> <s> Tegemist on sõltumatute mälusüsteemidega , mis küll mõjutavad teineteist , kuid mille sisu ei kattu . </s> <s> Tüüpiliseks veaks paljudes mälu-uurimustes on olnud ekslik episoodilise mälu mehhanismidele tuginemine semantilise mälu uurimisel ning saadud tulemuste omistamine ikkagi semantilisele mälule . </s> <s> Tähendusliku info omandamisel säilitatakse omandamisel esinenud episoodi ( nt mittesisuline kontekst ) teave ning hiljem , reprodutseerimisel , tuginetakse sellele teabele . </s> <s> See aga ei pruugi midagi öelda semantilise mälu situatsioonist sõltumatute tähenduslike ühikute omavahelise seose mälujälje tugevuse kohta . </s> </p>
<p> <s> Episoodiline ja semantiline mälu on mõlemad propositsioonilise mälu osad . </s> <s> See on maailma kohta käiva informatsiooni varasalv . </s> <s> Seega omab see info tõeväärtust , on teadvustatav , teistele inimestele edasi antav ja sageli ka hetkega omandatav . </s> <s> Näiteks pildike eilsest õhtusöögist jaapani restoranis või teadmine sellest , et ringjoone pikkust mõõdetakse valemiga ? d . </s> <s> Erinevalt propositsioonilisest mälust need omadused protseduurilisel mälul puuduvad . </s> <s> Protseduurilise mälu ülesandeks on omandada ning kasutada oskusi ja vilumuslikke protseduure , nagu näiteks Fosbury flopp kõrgushüppes või arvutiklaviatuuri sõrmitsemise oskus teksti sisselöömisel . </s> </p>
<p> <s> Raamatu lk-l 117 on toodud suurepärane ülevaatlik tabel episoodilise ja semantilise mälu erinevustest . </s> <s> Tulving vahendab aset leidnud diskussiooni episoodilise ja semantilise mälu olemuse ja omaduste kohta ning tutvustab olulisemaid katseid , mis võimaldasid jõuda episoodilise mälu täpsema kirjelduseni . </s> <s> Ta osutab sellele , et viimasel ajal väga kuumaks uurimisteemaks kujunenud praiming võib olla kõigist muudest mäluliikidest sõltumatu mälunähtus . </s> </p>
<p> <s> Edasi esitatakse episoodilise mälu uurimise üldteoreetiline taustsüsteem - Üldine Abstraktne Töötlussüsteem . </s> <s> Tegemist on loogiliselt mittevastuolulise ja enam-vähem ammendava mäluprotsesside mõistete süsteemiga , mis võimaldab kirjeldada kõiki episoodilise mälu elemente ja nende suhteid , sammhaaval kõiki astmeid mäluaktis ( sündmuse tajust algav ja meeldetuletamisega lõppev akt ) , kodeerimise ( meeldejätmise ) ja dekodeerimise ( meeldetuletamise ) operatsioone ja sündmusi jne. </s> <s> Värskendavalt toimib muidu harvakasutatav ekfooria mõiste , millega tähistatakse teatud kindlat mälust ammutamise protsessi . </s> <s> Ekfoorias kombineeruvad “ meenutamise ajenditesse ” ( näiteks juhuslikult kuuldud fraas parajasti raadios esitatavast muusikapalast ) ja episoodilisse mälujälge kätketud informatsioon ekfooriliseks informatsiooniks . </s> <s> Viimane realiseerub elustunud mälujäljes ( näiteks mälestuses sellest , kuidas ja kus aastaid tagasi ise sama laulu sai esitatud ) . </s> <s> Taaskogemine on ekfoorilise informatsiooni teadvustamine . </s> </p>
<p> <s> Tõsiasi , et meenutamisel kombineeruvad nii varasem mälujälg kui ka meenutamise hetkel esitatav informatsioon , osutub eriti oluliseks õiguspsühholoogia kontekstis . </s> <s> Kuulsates Elizabeth Loftuse katsetes on näidatud , kuidas tunnistaja hinnang varem nähtud liiklusõnnetuse asjaolude kohta sõltub oluliselt sellest , millises vormis talle küsimusi esitatakse . </s> <s> Näiteks paludes inimesel avariis osalenud autode kiirust mälu järgi hinnata , sõltus hinnang tugevasti vaid esitatud küsimuse üheainsa sõna valikust . </s> <s> Kui küsiti “ Kui kiiresti autod liikusid , kui nad teineteise vastu puutusid ? ” , olid mälupõhised kiirushinnangud oluliselt väiksemad võrreldes nende hinnangutega , mis anti vastuseks küsimusele “ … , kui nad teineteise vastu põrkasid ? ” . </s> <s> Enamgi veel - teise küsimuse puhul vastasid tunnistajad sageli , et nad nägid purunenud klaasi , mida varem esitatud sündmuses tegelikult ei olnudki . </s> <s> Mäluprotsesside “ krutski ” seisneb selles , et enamasti isik kogeb sellist elamust tõepärasena isegi siis , kui see elamus kõne all oleva sündmuse suhtes tegelikult vale või ebatäpne on . </s> </p>
<p> <s> Tulving seletab kodeerimise spetsiifilisuse printsiipi ning töid ja meetodeid , mis selle formuleerimiseni viisid . </s> <s> Teatavasti peavad mälujälg ja meenutamise ajendid ( st reprodutseerimisel esinevad taastamistunnused - retrieval cues ) teineteisega sobima , selleks et meenutamine aset leiaks . </s> <s> Mida suurem on “ kattuvus ” või sobivus mälus säilitatava ja meenutamisel esineva informatsiooni vahel , seda parem on meenutamine ( reprodutseerimine ) . </s> <s> Sellest tuleneb tõsiasi , et mälumaterjali meenutamise efektiivsus sõltub palju nendest tingimustest , mis esinesid nii esialgsel materjali kodeerimisel kui ka neist tingimustest , mis esinevad reprodutseerimisel . </s> <s> Igal üksikul mälujäljel on palju erinevaid “ tugevusi ” sõltuvalt meeldetuletamise tingimustest . </s> <s> Mälujälje tugevus on suhteline mõiste ja pole üksnes meeldejäetava materjali omaduste funktsioon . </s> <s> Meenutamistegevuse kolme võtmeelemendi - mälujälg , taastamistunnused ( meenutamise ajendid ) , nende omavaheline seos - oluliste omaduste tundmine ja arvestamine on meeldejäetu meenutamise mõistmise ja tagamise aluseks . </s> <s> Kui kasulik ja kaunis oleks , kui näiteks kooliõpikute autorid seda arvestaksid ja kasutada oskaksid . </s> <s> Või vähemalt selles suunas mõtlema hakkaksid . </s> <s> Tunnuseid , millele inimene mälust teabe ammutamise toel mõeldes toetub , on väga palju ja väga erinevaid . </s> <s> Millised taastamistunnused või meenutamisajendid on tüüpilised lastele , sõltub nende maailmamudelist , huvidest , keskkonnast , milles nad on palju viibinud , objektidest ja esemetest , millega palju tegelenud ; osa on abstraktsed mõisted , kuid veelgi suurem osa konkreetsed visuaalsed ja kuuldavad tajusarnased kujundid kujutluses . </s> </p>
<p> <s> Äratundmise nurjumine on Tulvingu episoodilise mälu uuringute üks tähelepanuväärsemaid leide . </s> <s> Koos Thomsoniga tehtud katsete tüüpiline skeem oli järgmine . </s> <s> Meeldejätmiseks esitati sõnadepaar A-B . </s> <s> Järgmises katse faasis esitati sõna B teiste hulgas äratundmiseks , küsides “ Kas te varem seda sõna nägite ? ” . </s> <s> Erinevas tingimuses näidati sõna A taastamistunnusena B meenumiseks . </s> <s> Ühe sellise uurimuse tähelepanuväärne tulemus seisnes selles , et äratundmiseks esitatud sõnad B meenusid varem nähtutena 24 protsendil juhtudest , kuid taastamistunnusena kasutatud sõna A järel meenusid samasugused sõnad B 63 protsendil juhtudest . </s> <s> Tulemus on tähelepanuväärne , sest standardseisukoht traditsioonilises mälupsühholoogias on olnud , et äratundmine on reeglina parem meenutamisest . </s> <s> Paradoksi seletab kodeerimise spetsiifilisuse printsiip . </s> <s> Tugeva ja sobiva taastamistunnuse ning mäluobjekti seose korral saab meenutamine olla efektiivsem kui äratundmine , kus objekt esineb ilma tugeva ja sobiva taastamistunnuseta . </s> <s> Praktikuid ( näiteks jälitus- ja uurimistegevuses ) peaks julgustama tõdemus , et mingit asja , mida ei õnnestu meelde tuletada ühes olukorras , saab meelde tuletada mõnes teises olukorras . </s> <s> Tarvis on tahta ja osata luua erinevaid meenutamisajendeid ( taastamistunnuseid ) , mille hulgas mõned võivad anda ootamatult häid tulemusi tunnistajatelt võetud meenutuste efektiivsuse paranemise näol . </s> </p>
<p> <s> Äratundmise puhul tuleb hinnata objekti mälukoopia tuttavlikkust , meeldetuletamise puhul , kus koopia puudub , tuleb ekfoorilise informatsiooni toel produtseerida kirjeldus õige objekti koopiale vastavast nimetusest . </s> <s> Pole garantiid , et üks nendest ülesannetest alati teisest lihtsamini täidetav on . </s> <s> Sünergilise ekfooria mudeli järgi ( lk 153-156 ) on mäluobjekti nimetamise künnis kõrgemal kui äratundmise ( “ tuttavlikkuse ” ) künnis , mistõttu nimetamiseks on tavaliselt tarvis rohkem ja parema kvaliteediga ekfoorilist informatsiooni kui äratundmise puhul . </s> <s> Et mälujäljes sisalduv informatsioon ja meeldetuletamiseks vajalikus meenutamisajendis sisalduv informatsioon on sõltumatud ( ortogonaalsed ) mõõtmed ekfoorilise sünergia ruumis , võib tekkida nende eriliigiliste informatsioonide mitmesuguseid kombinatsioone . </s> <s> Näiteks madala kvaliteediga mälujälge kätketud teavet saab kompenseerida kvaliteetsete meenutamisajenditega ja vastupidi . </s> <s> Ent esineb ka ekfoorilist informatsiooni , mis on üheaegselt kõrgekvaliteediline nii mälujälje mõõtmes kui ka meenutamisajendi mõõtmes . </s> <s> Subjektiivse usaldusväärsuse ( “ tõelisuse ” ) tunne meenuva suhtes sõltub just mälujälje informatsiooni teljel väljendunud teabe kvaliteedist ( avaldumismäärast ) . </s> <s> Tulvingu ekfoorilises mudelis põimuvad elegantselt mälupsühholoogia põhimõisted , teadaolevad seaduspärasused meenutamisest ning mäluprotsesside ja fenomenilise teadvuse ( vahetu kogemuse ) omavahelised seosed . </s> <s> Viimasena mainitud aspekt Tulvingu uurimistegevuses on eriti aktuaalne seoses viimasel kümnendil aset leidnud teadvuseuuringute plahvatusliku kasvu ning populaarsuse tõusuga . </s> <s> Otsigem internetist teavet töödest , mille autoriteks on näiteks Francis Crick , Christof Koch , Gerald Edelman , David Chalmers , John Searle , Ned Block , David Eagleman , Bernard Baars , Patricia Churchland , Nikos Logothetis , Geraint Rees , Chris Frith jpt. </s> </p>
<p> <s> 3.-7. peatükk : minevik , olevik , mälukontseptsioonid , praiming , kronesteesia </s> </p>
<p> <s> Valimik artikleid aastatest 1989-2002 jätkab Tulvingu tour de force'i läbi rägastikulise mälu-uuringute maastiku . </s> <s> Iga teema , mida ta puudutab , tugineb tema eelnevatele põhjapanevatele töödele , on seoses kõige aktuaalsemate suundumustega mälu ja teadvuse uuringutes ning sisaldab märgatava annuse uudsust ning arutlustäpsust . </s> <s> Tulving on nüansimeister , kuid tema puhul osutuvad esmapilgul väikesed , märgatud ja märgitud nüansid ajapikku kaalukateks küsimusteks ja arendusteks . </s> <s> Tõmbame mõnedele neist edaspidi jooned alla . </s> </p>
<p> <s> Näiteks mäletamise ja teadmiste säilitamise erinevus . </s> <s> Tulving näitab , et isikliku mineviku mäletamine ja kunagi minevikus õpitu teadmine on erinevad tunnetusprotsessid ning nende ajumehhanismid erinevad . </s> <s> Sellise eristuse tõestuseks kirjeldab ta patsienti K.C. , kes mootorrattaõnnetuse tagajärjel ei suuda mäletada midagi oma eluseikadest , kuid teab palju asju ja on küllaltki intelligentne . </s> <s> Ta elab pidevalt olevikus , ent tal puudub psühholoogiline minevik - episoodilise mälu vajak ei võimalda vaimusilmas matkata ajas tagasi ning teadvustada varasemaid sündmusi ja juhtumusi . </s> <s> Samas vastab ta faktiküsimustele maailma asjadest , mängib rahuldavalt malet , omab normaalset IQ-d , mõistab kõnet , loeb ja kirjutab . </s> <s> Semantiline mälu on K.C.-l töökorras . </s> <s> Ta ei mäleta oma isiklikku elu enne ja pärast avariid ( episoodid ei teadvustu ) , kuid teab palju asju maailma kohta ( abstraktsed “ ajatud ” teadmised teadvustuvad ) . </s> <s> Ent ta ei suuda kujutleda oma tulevikku . </s> <s> Kõnekäänd “ kes ei tea minevikku , elab tulevikuta ” on siin materialiseerunud ühe patsiendi näitel . </s> </p>
<p> <s> Kas ka normaalse inimese ajutegevuse uuringutega on võimalik näidata episoodilise ja semantilise mälu erinevusi ? </s> <s> Vastus on jaatav . </s> <s> Koostöös Jarl Risbergi ja David Ingvariga näitas Tulving , et episoodilisest mälust informatsiooni ammutamisel ja teadvustamisel , võrreldes semantilise mälu ülesande tingimusega , on tugevamini aktiveeritud ajukoore eesmised osad ning semantilisest mälust ammutamisel on suhteliselt aktiivsemad aju tagumised piirkonnad . </s> <s> Aju frontaalpiirkonnad on eriti olulised ajalis-ruumiliste seoste meenutamisel ja läbimõtlemisel . </s> <s> Vaheaju ning oimusagara kahjustused süvendavad episoodilise mälu defitsiiti eriti just selles , mis puutub toimunud sündmuste mäletamisse isikliku elu osana . </s> </p>
<p> <s> Edasistes teiste kolleegidega läbi viidud uurimustes , mis tuginesid positronide emissiooni tomograafiale , näitas Tulving , millised on erinevused aju aktiivsuses informatsiooni mällu salvestamisel ja mälust reprodutseerimisel . </s> <s> Peamine erinevus taandub lateralisatsioonile : salvestamisega seotud aktiivsus on koondunud vasakusse ajupoolde ning ammutamisega seotud aktiivsus paremasse ajupoolde . </s> <s> See tõsiasi ongi Tulvingu poolt formuleeritud printsiibi HERA ( Hemispheric Encoding/Retrieval Asymmetry ) aluseks . </s> <s> See , millised parempoolse otsmikusagara piirkonnad vastutavad eelkõige episoodilisest mälust ammutamise operatsioonide elluviimise ( “ episoodilise seadumuse ” toimekana hoidmise ) ja millised piirkonnad episoodilise mälu informatsiooni enda ekfoorilise elustumise eest , nõuab jätkuvaid täpsemaid uuringuid . </s> <s> ( Kullakaevamine pole veel kuld ise . ) </s> <s> Üks asi näib olevat väga tõenäoline : episoodilise seadumuse elluviimine on tihedalt seotud kronesteesiaga . </s> <s> Kronesteesia funktsiooniks on subjektiivse aja teadvustamine , mis paneb aluse võimele vaimusilmas ajas tagasi rännata kas kaugemale või lähemale ning sättida mingeid ajavahemikke minevikust , mille vältel toimunut taaselustatakse ja kujundites analüüsitakse . </s> <s> Kronesteesia tähendab ühtlasi võimet olla teadlik oma ajas kestvast olemasolust ( olles seega autonoeetilise teadvuse vormiks ) . </s> </p>
<p> <s> Pildi teeb keerulisemaks suhteliselt hiljuti avastatud mälunähtus - praimimine . </s> <s> Mingi mäluinformatsioonile tuginev tegu muutub hõlpsamaks seetõttu , et objekt , millele tegu on suunatud ( näiteks sõnafragmentide põhjal äratundmist eeldav sõna ) on varem juba esinenud . </s> <s> Praiming ei taandu ammendavalt ei semantilise , episoodilise ega protseduurimälu alla . </s> <s> Nagu protseduurimälugi , on praimimisel tekkiv mälujälg teadvustamata ( nt inimene ei pruugi teadlikult mäletada praiminguobjekti varem esinemist ) , kuid erinevalt protseduurimälus säilitatavast salvestab praiming mällu informatsiooni tähendusi või objekti tajutavat struktuuri omavate entiteetide kohta . </s> <s> Kontseptuaalse praimingu puhul on tegemist millegi eelteadvusliku või teadvusvälise ? semantilise ? mälu taolisega ; esemete tajutavate omaduste alusel toimuva praimingu puhul on tegemist tähendusest sõltumatu , objekti väljanägemisest väga spetsiifiliselt sõltuva pertseptiivse praiminguga . </s> <s> Viimane on arvatavasti tähenduse-eelne pertseptiivne representatsioonisüsteem ( PRS ) , millele juurdepääs on automaatne ja mis tekib implitsiitse mälu osana . </s> <s> Implitsiitse mälu informatsioon pole teadvustatav , kuid see võib avaldada mõju toimingutele , otsustustele ja hilisemale ( muude ) objektide teadvustamisele . </s> <s> Praiming on stohhastiliselt sõltumatu eksplitsiitsest mälust . </s> <s> Praimingu ilmnemine ei sõltu teadvustatud mäluprotsesside ilmnemise sagedusest ega eksplitsiitse mälu erinevate vormide töökorras olekust . </s> <s> On usutav , et praimimisel kasutatavad mälujäljed erinevad episoodilise ja semantilise mälu poolt kasutatavatest jälgedest . </s> </p>
<p> <s> Aga kuidas siis praimingut avastada , kui see katseisiku teadvusele avatud ei ole ? </s> <s> Selleks on vastavad teravmeelsed eksperimendid , mille avastamisrõõmu , vaatamata kiusatusele siinkohal lugejat üllatada , jätaksin sellelesamale lugejale . </s> </p>
<p> <s> Lõpetuseks </s> </p>
<p> <s> Enamus kiidulauludest riskib saada tõlgendatud kui ebasiiras ja/või ( teadus ) poliitiline . </s> <s> Kas siis Tulvingu ( ja Alliku ning Rauk'i ) “ Mälu ” on puudustevaba ? </s> <s> Muidugi mitte . </s> <s> Kui mitte muudel põhjustel , siis tänu uuritavate nähtuste komplitseeritusele ning inglise ja eesti keele küllaltki suurele erinevusele , oleks utoopiline eeldada nn täiuslikku tõlget . </s> <s> Isegi kui puhtalt eestikeelse teksti selguse ja lugemismõnu seisukohast vaadatuna on Jüri Allik ja Marika Rauk ära teinud väga hea töö , ohverdamata teaduslikku adekvaatsust , on siiski alles jäänud mõned kontseptuaalsed vaieldavused . </s> <s> Mõtlen , et need on erialased ? maitseasjad ? , aga pean nad siiski välja tooma . </s> <s> Esiteks , retrieval cue tõlkimine ? meenutamisajendina ? ei tundu kõige õnnestunum . </s> <s> Nii psühholoogidele kui ka diletandi keeletajule sisaldab ? ajend ? lisaks taotletud ? osundavale ? , ? taastamist abistavale ? või ? suunavale ? , ? taastamistunnuselisele ? ka motivatsioonisfääriga seotud konnotatsiooni . </s> <s> Meenutamise ? ajendit ? võib tõlgendada kui midagi , mis motiveerib meenutama , tõukab inimest selleks , põhjustab meenutamist . </s> <s> Ent meenutus võib esile manatud saada ka tahtmatult , spontaanselt . </s> <s> Pealegi ei eksisteeri Tulvingu teooriast lähtuvalt praktiliselt olukordi , kus mälujälg üksi või meenutamisajend üksi edukale meenutamisele viivad . </s> <s> Nad esinevad koos . </s> <s> See aga ei luba ühte neist paarisrakend-mõistetest ajendiks nimetada ilma teisega sedasama tegemata . </s> <s> Seetõttu oleksin eelistanud siiski kohmakamaid , kuid sisuliselt täpsemaid mõisteid - ? taastamistunnus ? või ? meenutamisosundaja ? . </s> <s> ( Pealegi , tagasitõlge inglise keelde annaks cue asemel midagi lähedasemat draivile , motiivile või incentive ? ile . ) </s> <s> Teiseks , performance ? i tõlge ? oskuseks ? pole õnnestunud . </s> <s> Tegemist on pigem ? sooritusega ? , ülesande täitmisega , selle edukusega . </s> <s> Tõlgiksin ka veridical mitte kui ? usaldatav ? , vaid kui ? tõepärane ? . </s> <s> Ja lõpuks - lk 138 on trial tõlgitud kui ? katse ? , kui räägitakse katsesisestest ja katsetevahelistest erinevustest . </s> <s> Parem oleks lauseehitust muutes jääda ? ( üksik ) katsetuse ? või ? testi ? või siis ? proovi ? juurde . </s> </p>
<p> <s> Millised on need kolm “ kohtuseaduslikku ” sõnumit paljude erinevate hulgast , mida Tulvingu mäluraamatu puhul lugeja mällu jätta tahaksin ? </s> </p>
<p> <s> 1. Vältigem ühte lihtsat lõksu , millesse võite kergesti sattuda , kui märkate , et Tulvingu uurimustes on katsetes kasutatavateks stiimulobjektideks sõnad . </s> <s> Oluline on mõista , et ehkki sõnad tunduvad iseenesest kuuluvat tähenduslike , semantiliste protsesside ( sh mälu ) uurimise loomulike stiimulite hulka , kasutab Tulving neid eelkõige episoodilise mälu mõistetes . </s> <s> Teda ei huvita mitte niivõrd see , kuidas katseisik saab aru , mida üks või teine sõna tähendab ja kas see tähendus mälus püsib , kuivõrd see , kas katseisik tunneb ära , et seda sõna esitati varem stiimulina . </s> <s> See aga on episoodilise , autonoeetilist ekfooriat tekitava mälusüsteemi funktsioon . </s> </p>
<p> <s> 2. Tulvingu teaduskarjäär on läbi teinud muutuse , mis on tunnuslik kogu moodsale kognitiivpsühholoogiale . </s> <s> Suur osa kõige mõjukamatest tunnetusprotsesside uurijatest , kes alguses olid puhtad eksperimentaalpsühholoogid , on järkjärgulise neuroteaduste meetodite kaasamisega ja tunnetusprotsesside aluseks olevate ajuprotsesside uurimisega koostöös neuroteadlastega muutnud uuema psühholoogia interdistsiplinaarsemaks ja loodusteaduslikumaks . </s> <s> Teisi sarnaseid näiteid - Harvardi ülikooli professor Stephen Kosslyn juhtiva kujutluseuurijana , professor Michael Posner juhtiva tähelepanu-uurijana , professor John Caccioppo juhtiva sotsiaalse kommunikatsiooni uurijana jpt. </s> </p>
<p> <s> 3. Mälu pole mitte “ asi salvestiste laos ” , vaid emergentne psühholoogiline protsess . </s> <s> Mälujälgi ei eksisteeri sõltumata nende kasutamisest . </s> </p>
<p> <s> Kasutagem siis omagi mälu selliselt , et meenutamisajendite hulgas sageli Endel , Toronto , Rutt , sünergiline ekfooria jpt tulemuslikud oleksid . </s> <s> Seda ei juhtu aga ilma mälujälgedeta … “ Mälu ” jälgedeta ? </s> </p>
<p> <s> Talis Bachmann </s> </p>
<p> <s> Tartu Ülikoli Õigusinstituudi kognitiiv- ja õiguspsühholoogia professor </s> </p>
<p> <bibl> <author> <s> Talis Bachmann </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Depressioon muudab inimese abituks </head>
<p> <hi rend="rasvane"> <s> Sügisel ja talvel sagenevad jutud sellest , kuidas pimedam aeg toob kaasa depressiooni . </s> <s> Uurimused kinnitavad siiski , et kõige tähtsam pole mitte pimedus ja valgus , vaid inimsuhted . </s> <s> Kui need on korras , ei ole ka pimedus liiga pime , kui aga korrast ära , on valgustki raske taluda . </s> </hi> </p>
<p> <s> Depressiooni mõiste tõi 1845. aastal käibele Saksa psühhiaater Wilhelm Greisinger . </s> <s> Edaspidi hakkasid seda nimetust kasutama mitmed teadlased , sealhulgas Emil Kraepelin , ning mõiste depressioon asendas mõne aja möödudes termini melanhoolia . </s> <s> Viimatimärgitu pole siiski käibelt täielikult kadunud veel nüüdisajalgi , teisalt kuuleb aga haiguslikku meelelolu alanemist tähistavat sõna depressioon tänapäeval väga sagedasti mitte ainult meditsiinisfääris , vaid ka argielus . </s> </p>
<p> <s> Depressioon on täna , 21. sajandi alguses väga aktuaalne - epidemioloogilised uuringud maailmas näitavad , et 15 kuni 20 protsenti täiskasvanuist kannatab depressioonisümptomite all ja vähemalt 12 protsendil neist esineb depressiooni . </s> <s> Just depressioon on ka kolmveerandi psühhiaatriliste patsientide hospitaliseerimise põhjuseks . </s> </p>
<p> <s> Võitlus depressiooni vastu ei olegi nii lihtne , kuna seda põhjustavad nii psühhogeensed tegurid , näiteks psühhotraumad , kui ka endogeensed tegurid , näiteks geneetilised . </s> <s> Seega asuvad depressiooni põhjused nii inimeses endas kui ka teda ümbritsevas keskkonnas . </s> <s> Kindlasti ei ole õige depressiooni kujunemist ja püsimist seletada vaid ühest tegurist lähtudes . </s> <s> Psühhotrauma korral etendab depressiooni tekkes suurt rolli inimese kogu omapära - eelkõige mõtlemine ning kognitsioonid ehk vastuvõetud informatsiooni töötlemine , järeldamine ja otsuste tegemine , aga ka kehaline seisund . </s> </p>
<p> <s> Mustvalge maailmapilt viib optimismi </s> </p>
<p> <s> Depressioonile kalduvad enam inimesed , kelle tunnetuslaad on liialt mustvalge ehk äärmuslik . </s> <s> Selline inimene kogeb tavaliselt sagedamini negatiivseid elamusi , sest mõte on ju see , mis inimese üles keerab . </s> <s> Teadlased väidavad , et neil , kes suhtuvad asjadesse optimistlikult , on võimalus haigestuda depressiooni ligi kuus korda väiksem . </s> </p>
<p> <s> Ka kehalised haigused nõrgendavad organismi ja võimaldavad depressioonil kergemini tekkida . </s> <s> Samas tuleb rõhutada , et depressioon võib omalt poolt põhjustada ja süvendada füüsilisi vaevusi . </s> <s> Meeleolu mõjub kehale ja vastupidi . </s> <s> Eriti soodustavad depressiooni teket rasked kehalised häired nagu parkinsoni tõbi , halvaloomuline kasvaja , aids jt. </s> <s> Tugevalt mõjutavad inimese enesetunnet hormonaalsed muutused , mis võivad koguni olla depressiooni põhjustajaks . </s> <s> Vähene serotoniini ja noradrenaliini hulk ning kortisooli ülikogus võivad käivitada masendava depressiooniahela inimese tunnetustegevuses . </s> <s> Biokeemiliselt on depressiooni olemus siiski palju keerulisem ja selles valdkonnas tehakse pidevalt uusi avastusi . </s> <s> Isegi kaltsiumi madal tase veres võib soodustada depressiooni teket . </s> </p>
<p> <s> Kindlasti ei saa jätta esile tõstmata , et ka ülekoormus ja töötamine endale puhkust andmata võivad põhjustada kurnatusseisundi , mis soodustab depressiivse meeleolu teket ja süvenemist . </s> </p>
<p> <s> Päriselt ei saa mööda ka aastaaegadest , eeskätt vähesest valgusest tingitud depressiivsetest meeleolumuutustest , ent psühhiaatri poole pöördutakse sel põhjusel siiski haruharva . </s> <s> Melatoniini ainevahetuse tase , mis on seotud valguse hulgaga , mõjutab küll inimese tunnetustegevust , kuid see ei seisa depressiooni tekkes sugugi esimesel kohal . </s> <s> Palju tähtsamad on siiski sotsiaalsed suhted , mis võivad oluliselt rikkuda inimese meeleolu . </s> </p>
<p> <s> Depressioon ja pärilikkus </s> </p>
<p> <s> Rõhutama peab kindlasti pärilikkuse osatähtsust depressiooni haigestumisel , ja seda eriti bipolaarse häire ehk maniakaal-depresssiivse psühhoosi ( MDP ) korral , mil haiguslikule , tugevale meeleolulanguse perioodile järgneb haiguslik meeleolu tõus . </s> <s> Uuringud näitavad , et üle 20 protsendi MDP haigete järeltulijaist kannatavad samuti depressiooni all . </s> <s> Pärilikkuse osatähtsus unipolaarse depressiivse häire ehk haiguse korral , kus normmeeleolu vaheldub haiguslike masendusperioodidega , ei ole nii suur . </s> <s> Väärib märkimist , et kui mõlemad vanemad on depressioonihaiged , siis ka nende lastel on suur tõenäosus , ligikaudu 50 protsenti , haigestuda depressiooni . </s> <s> Juhul kui üks vanematest kannatab haigusliku meeleolulanguse all , on nende lastel tõenäosus haigestuda depressiooni 20 protsenti . </s> </p>
<p> <s> Tarbimisühiskond toob depressiooni </s> </p>
<p> <s> Ka kultuur ja tarbijalik eluhoiak soodustab depressiivsete häirete teket . </s> <s> Seda põhjusel , et inimene kipub end pidevalt kellegi või millegagi võrdlema - olen ma teistest halvem või parem ? </s> <s> Juba 1955. aastal jõudsid niisugusele järeldusele Joseph W. Eaton ja Robert J. Weil , kes korraldasid ühe siiani laiaulatuslikuma kultuuridevahelise uuringu depressiooni epidemioloogia osas . </s> <s> Nende poolt uuritud traditsionaalses ( loodusrahva ) kultuuris , kus polnud olulist rikkust ning kus inimesed olid enamasti orienteeritud nauditavale perekonnaelule , ei esinenud märkimisväärset depressiooni , polnud vägivalda ega kuritegusid . </s> </p>
<p> <s> Kes ja kuidas </s> </p>
<p> <s> Paljud inimesed arvavad , et depressiooni on kerge ära tunda . </s> <s> Ent arstid ja psühhiaatrid kogevad oma igapäevapraktikas , et alati see siiski nii lihtne ei ole . </s> </p>
<p> <s> Nagu teada , on depressiooni olulisemateks tunnusteks alanenud meeleolu , pessimistlik suhtumine tulevikku , huvide ja elurõõmu kadumine , aktiivsuse vähenemine . </s> <s> Meeleolu alanedes väheneb sageli ka kontsentratsioonivõime , inimene tunneb jõuetust ja väsib kergesti , tema enesehinnang alaneb ja eneseusaldus väheneb . </s> <s> Depressioonihaige kogeb süü- ja väärtusetusetunnet , elutüdimust , tema uni on häiritud , mälu halveneb , isu alaneb ja teda vaevavad enesetapumõtted . </s> </p>
<p> <s> Väliselt on depressiivne inimene miimikavaene , kõneleb vaikse häälega ja on sõnaaher , ta liigutused ja kõne on aeglased . </s> <s> Näoilmes peegeldub tihti kurbus , ta poos on n-ö longus , sageli tuleb ette nuttu ja ohkamist . </s> </p>
<p> <s> Nagu juba eespool märgitud , ei ole depressiooni alati lihtne esmasilmapilgul avastada , sest mõnigi inimene püüab oma masendust naeratava maski taha peita ning sageli on depressiooni liitlasteks ka ärevus , ärrituvus ja rahutus . </s> </p>
<p> <s> Tähelepanekud näitavad , et alanenud meeleolu muudab inimese pikapeale järeleandlikuks ja sõltuvaks . </s> <s> Seetõttu vajab ta ka psühholoogilist tuge . </s> <s> Abitu käitumine hakkab arenema seetõttu , et depressiivne inimene tajub , et ta ei kontrolli enam sündmuste kulgu ning tunneb , et tal puudub võime midagi omalt poolt mõjutada . </s> <s> Abitustunne on ka üks tegur , mis soodustab ettemääratusse , saatusesse ja musta maagiasse uskumist . </s> </p>
<p> <s> Depressioonil on muidugi ka mitmesuguseid ealisi ja soolisi iseärasusi . </s> </p>
<p> <s> Lastel esineb meeleolu languse korral kõige enam just psühhosomaatilisi ja käitumuslikke häireid . </s> <s> Näiteks väga halva hinde saanud laps võib meeleolu languse korral kaevata kõhuvalu üle või tunda vastumeelsust kooli suhtes , mis võib viia koguni koolist puudumisteni . </s> <s> Kindlasti tuleb rõhutada , et depressioon võib olla ka üheks oluliseks põhjuseks , miks õppeedukus hakkab langema . </s> <s> Statistika näitab , et psühhosomaatilisi hälbeid esineb poistel ligikaudu kolm korda rohkem kui tütarlastel ja seega peaks poistesse suhtuma erilise tähelepanelikkusega . </s> </p>
<p> <s> Vanemaealiste puhul tuleb depressiooni haigestumise juures esile tuua eelkõige kognitiivset ehk tunnetuslikku defitsiiti , mis võib luua lausa pseudodementsuse pildi - inimene paistab intellektuaalselt taandarenenuna . </s> <s> Ta on vähetaiplik , ei suuda kohaneda ümbritsevaga ja ei saa sellest aru . </s> <s> Kindlasti esineb vanemaealistel depressioonihaigetel rohkesti väsimustunnet ja kehalisi häireid ning ka haiguslikku muretsemist oma tervise pärast . </s> <s> Kõrge vanus toob kaasa ohu kogeda depressiooni korral ka meelepetteid . </s> </p>
<p> <s> Depressiooni sooliste iseärasuste juures tuleb märkida , et naistel esineb depressiooni küll kaks korda sagedamini , kuid naised sooritavad suitsiidi ehk enesetappu 3 kuni 4 korda harvemini kui mehed . </s> <s> Meeste hulgas on märgatav depressiooni tõus 40.-49. eluaastani , naiste hulgas 50.-59. eluaasta vahel . </s> </p>
<p> <s> Nagu kogu elu ja iga haigus , allub ka depressioon arengu seaduspärasustele . </s> <s> Kui paar sajandit tagasi domineeris depressiooni korral süütunne - inimene tundis südamevalupiina oma eksimuste pärast , siis nüüd on see harv nähtus . </s> <s> Näib , et tänapäeval on südamevalu asemele tulnud raev , mis suunatud endast väljapoole - agressiivsus . </s> <s> Kas agressiivsus ümbritseva suhtes võtab endale kindla koha süütunde asemel , sellele võib ainult aeg vastuse anda . </s> <s> Palju inimene ise suudab oma tuju juhtida , oleneb kindlasti temast endast , aga ka toetavast keskkonnast , mis aitab kergemini ületada meeleolu madalseisu ja hoiduda haigestumisest . </s> </p>
<p> <s> Depressioonil on niisiis hulk põhjusi - kõige enam tuleb aga rõhutada sotsiaalsete suhete tähtsust . </s> </p>
<p> <s> MARIA TEIVERLAUR ( 1955 ) on Akadeemia Nord professor , kliinilise psühholoogia õppetooli juhataja . </s> </p>
<p> <bibl> <author> <s> Maria Teiverlaur </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Miks hüpikgasell hüppab ? </head>
<p> <hi rend="rasvane"> <s> Kummaline küsimus ! </s> <s> Sama hästi võiks ju küsida , et miks koer hüppab ? </s> <s> Tõepoolest , ent ometigi on gasellide ja mitmete teiste antiloobiliikide komme tohutuid hüppeid teha teadlaste tähelepanu köitnud . </s> </hi> </p>
<p> <s> Managem silme ette üks rahulik hommikupoolik mõnes Lõuna-Aafrika savannirahvuspargis . </s> <s> Viie-kuue , mõnikord ka kümne-kahekümne kaupa karjas närivad madalat kõrbenud rohtu sinignuud ja hüpikgasellid . </s> <s> Viimased hakkavad juba kaugelt silma tänu kontrastsele mustale kaldvöödile külje peal . </s> <s> Valitseb mõnus vaikus , kõrgel taeva all peab vahti raipekotkas . </s> <s> Järsku kargab üks gasell õhku , lendab vaata et kolme meetri kõrgusele ja pärast allakukkumist põrkab veel paar-kolm korda , kuid nüüd juba tunduvalt väiksema amplituudiga . </s> <s> Kõik rohusööjad ümberkaudu tõstavad korraks pead . </s> <s> Rahurikkuja aga küünitab nina maha ja jätkab murupügamist , nagu poleks midagi juhtunud . </s> <s> Rammestav rahu võtab taas maad . </s> <s> Aeg-ajalt sebib mõni vaksapikkune tuhatjalg mööda liivast teed , kuni taas eemal mõni gasell õhku põrkab ? </s> </p>
<p> <s> Selliseid hüppeid sooritavad gasellid väga erinevatel ajahetkedel ja asjaoludel . </s> <s> Mõnikord arvatavasti lihtsalt oma meeleolu väljendamiseks ja teiste karjaliikmetega suhtlemiseks . </s> <s> Üllatav on aga see , et vägevaid hüppeid kohapeal võib kõige sagedamini näha siis , kui kiskja või kiskjad üritavad gasellikarja rünnata . </s> <s> Teatavasti kuulub gasellidele teine koht loomariigis sprindi alal . </s> <s> Mõnesajameetrisel distantsil suudab täies elujõus hüpikgaselli või granti gaselliga konkureerida vaid gepard . </s> <s> Erinevatel andmetel on gasellide kiiruseks mõõdetud 88 kuni 96 kilomeetrit tunnis . </s> <s> Viimast numbrit peetakse siiski aga veidi ülepaisutatuks . </s> <s> Gepardi kiiruseks pakutakse tihti 120 kilomeetrit tunnis , ent ka seda peavad paljud väheke liialdatuks . </s> </p>
<p> <s> Kuid naaskem gasellide akrobaatiliste harjumuste juurde . </s> <s> Pole ju kuigi mõistlik kiskja rünnaku korral hoopis iluhüppeid teha , selle asemel , et oma ülikiiretele jalgadele valu anda . </s> <s> Nüüd olemegi jõudnud küsimusteni , mis loomade käitumise uurijaid - etolooge - gasellide kargamise juures kõige rohkem huvitavad . </s> <s> Kas üritavad antiloobid nende hüpetega vaenlast segadusse ajada ? </s> <s> Kujutage ette , et teil tuleb kinni krabada üks kümnetest ja kümnetest suure hooga põrkavatest pallidest . </s> <s> Silme ees läheb kirjuks ! </s> <s> Kahtlemata on sellises käitumises oma kaitsestrateegia , ent paljude uurijate arvates on antud juhul tegu hoopiski saaklooma ja kiskja vahelise omalaadse kommunikatsiooniga . </s> <s> Vägevate hüpetega teatab hüpikgasell ründajale - mind ei tasu jahtida ! </s> <s> Vaata , kui tugev ma olen ! </s> <s> Kes veel suudab nõnda hüpata , ning jõudu jääb mul veel ülegi ! </s> <s> Ma jooksen sust igal juhul kiiremini ! </s> <s> Ja üllatav , et säärane sõnum jõuab ka õige adressaadini . </s> <s> Kiskjad , peamiselt gepardid ja hüäänkoerad , kes gaselle jahivad , loobuvad enamasti ründamast neid loomi , kes teevad vägevaid hüppeid . </s> <s> Kui on muud saaki , vasikaid ja vanu nõrku loomi , siis pole ju mõtet end nii heas vormis oleva looma jahtimisel hingetuks ajada ! </s> </p>
<p> <s> Indrek Rohtmets , bioloog . </s> </p>
<p> <bibl> <author> <s> Indrek Rohtmets </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> 11 medalit kuueteistkümnest riigist </head>
<p> <hi rend="rasvane"> <s> 2002. aasta novembris võttis Eesti haridusminister Mailis Rand pidulikult vastu need õpilased ja nende õpetajad-juhendajad , kes käisid mullu esindamas Eestit rahvusvahelistel olümpiaadidel või konkurssidel . </s> <s> Tänukirjade kätteandmisel hakkasid silma need , kes naasid pingelistelt rahvusvahelistelt jõukatsumistelt koju medalite või võitjatena . </s> <s> Esimesena ulatas minister sadakonna kutsutu hulgas tänukirja Viljandi C. R. Jakobsoni Gümnaasiumi lõpetanule Martin Pettaile . </s> <s> Selle au teenis ta eelmisel suvel Lõuna-Koreas võidetud kuldmedaliga ülemaailmsel informaatikaolümpiaadil ja Suurbritannias matemaatikaolümpiaadil saadud hõbemedali eest . </s> <s> Ent kulda ja kuulsust kogus ta Eestile veel teisteltki jõuproovidelt . </s> </hi> </p>
<p> <s> Martin Pettai füüsikaõpetaja Veljo Aava sõnul võib üks kool säärase talendi , kes haarab matemaatilisi aineid lennult , kingituseks saada haruharva . </s> <s> Aga lisab samas , et oma eakaaslastest ettejõudmisel on suuresti kaasa aidanud andumus iseseisvalt tööd teha . </s> <s> Õpikud , ülesannete kogud , sõnaraamatud ning muud teatmeteosed ning arvuti koos internetiga on tema lahutamatud kaaslased kogu aja . </s> </p>
<p> <s> <gap rend="pilt"/> Martin Pettai medalitekomplekt on aukartustäratav . </s> <s> Teine kirjaoskus koos lugemisega </s> </p>
<p> <s> Kahe-kolmeaastaselt tundis Martin tähti ja numbreid . </s> <s> Ning siis ühel päeval teatas ta kodus , et oskab lugeda . </s> <s> Ei mingit veerimist vanemate kaasabil , nagu sageli juhtub , vaid võttis raamatu kätte ja näitaski oma üleöö omandatud oskust . </s> <s> Üllatunud ema küsimusele , et kuidas lugemine siis nii äkki selgeks sai , teatas Martin : “ Ma sain ise aru , kuidas see käib ! ” </s> <s> Nelja-aastaselt kirjutas ta raamatust arvutisse ka BASIC-keeles olevaid programme ja pani neid käima . </s> <s> See kõik juhtus 1988. aastal , mil Horisondiski oli alles kirjutatud teise kirjaoskuse vajalikkusest ja personaalarvutite peatsest jõudmisest meie töölauale . </s> </p>
<p> <s> Martini igapäevaelu kulges juba sel ajal , varases lapsepõlves , niisuguses unistuste maailmas . </s> <s> Tema isa , kes oli koolis arvutiõpetaja , muretses koju ühe Vene päritoluga kompuutri , kuvari osa täitis tillukese ekraaniga televiisor . </s> <s> Need olidki Martini peamised mänguasjad . </s> <s> Tõsisemalt hakkas programmeerima seitsmeselt . </s> <s> Ühe ema pakutud idee kohaselt koostas näiteks programmi , millega sai oma klassi õpilased sünnipäevade järgi ritta seada . </s> </p>
<p> <s> Juba enne kooli tundis väike Martin muinasjuturaamatute asemel suuremat huvi rohkem teatmeteoste vastu . </s> <s> Tol ajal ilmunud esimene A &amp; O oli seetõttu üsna “ kapsaks ” loetud ja suur osa selle kaante vahelt ka meelde jäetud . </s> <s> Teiseks meelislektüürikas kujunes peagi võõrsõnade leksikon - lihtsalt tekkis huvi keeruliste sõnade ja nende tähenduse vastu . </s> </p>
<p> <s> Läkski nüüd jutt märkamatult keelele , kuigi Martini lemmikuteks on olnud ikka matemaatilised ained . </s> <s> Aga ega keelest kuidagi mööda saa , sest alates teisest klassist põhikooli lõpuni õppis ta inglise keele klassis . </s> </p>
<p> <s> Seitse korda meistriks </s> </p>
<p> <s> Arvuti- ja matemaatikaülesannete lahendamise vajadus ning huvi nende vastu jäi aga endiseks . </s> <s> Esimene mõõduvõtmine teistelt algas 5. klassis , kui ta omavanustega kooli matemaatkaolümpiaadil konkureerides teiseks jäi . </s> <s> Teatavasti peetakse meil Eestis juba aastaid ka vabariiklikke täppisteaduste olümpiaade . </s> <s> Aga sinna pääsemiseks tuli näidata end parimast küljest maakonnavõistlustel . </s> <s> Kui Martin oli jõudnud kaheksandasse klassi , võitiski ta õiguse osaleda vabariiklikus lõppvoorus kolmes aines - informaatikas , matemaatikas ja füüsikas . </s> <s> Järgmisel aastal lisandus veel keemia . </s> <s> Informaatikas võitis ta Eesti tippolümpiaadi neli aastat järjest , matemaatikas jõudis täistabamuseni kolm korda . </s> <s> Füüsikas sai mullu ja keemias veidi varem teise koha . </s> </p>
<p> <s> Neil aastail õppis Martin Pettai juba gümnaasiumi eriklassis , kus põhitähelepanu just reaalainetel , kuigi jätkus ka süvendatud inglise keele õpe . </s> </p>
<p> <s> Rahvusvahelises seltskonnas </s> </p>
<p> <s> Nagu räägib Andres Haavasalu - Martini klassijuhataja ning matemaatikaõpetaja gümnaasiumi päevilt , olid tal juba enne 10. klassi jõudmist põhiteadmised keskkooli matemaatikast olemas . </s> <s> Õpetaja eesmärgiks oli neid oskusi lihvida ja hoolitseda selle eest , et programmis ettenähtu oleks täiesti selge . </s> <s> Tippu pürgimisel lahendas Martin palju raskeid ülesandeid . </s> <s> Eks seetõttu üllatas ta klassikaaslasi ja õpetajaid , kui pakkus tunnis antud ülesandele mitu kiiresti sihile viivat lahendust . </s> <s> Ka niisuguseid , mida mõnikord polnud ette näinud õpetajagi . </s> </p>
<p> <s> Pole siis ime , et Martinist kujunes klassi autoriteet ning viimastel aastatel rahvusvhelistele võistlustele sõitvate Eesti võistkondade raudvara . </s> <s> Palju aitas selleks kaasa Tartu Ülikooli Täppisteaduste Kool , kus vastu võetud õpilastega käib töö aastaringselt . </s> <s> Samal ajal valmistutakse ka võistlusteks , paremate väljaselgitamiseks korraldatakse lisakonkursse ja suvelaagreid . </s> </p>
<p> <s> Martini esimene välissõit Soome sealsete põhikoolide matemaatikaolümpiaadile , kuhu alati kutsutakse ka kaks Eesti õpilast , lõppes 1998. aastal üheksanda kohaga . </s> </p>
<p> <s> Aasta hiljem võitis ta Türgis informaatikaolümpiaadil hõbemedali . </s> <s> Siis tulid järjepanu samal alal kolm kulda - Hiinas , Soomes , Lõuna-Koreas . </s> <s> Sealjuures 2000. aastal Hiinas võidetud informaatikakuld tähendas üldarvestuses 5.-6. koha jagamist . </s> <s> See on läbi aegade Eesti õpilaste tippsaavutus reaalainete rahvusvahelistel olümpiaadidel . </s> <s> Olgu siinkohal öeldud , et mis tahes karva medal antakse õpilastele , kes koguvad mingi kindla arvu punkte . </s> <s> Nii võib kuldmedali saajaid olla oma paarkümmend , aga konkurente on seejuures ka 400 ringis ja mõnikord rohkemgi . </s> <s> Näiteks möödunud aastal sai Martin samasugusel konkursil kuldmedali ja 13. koha . </s> </p>
<p> <s> Balti informaatikaolümpiaadil on ta võitnud pronksi ja hõbeda ning kahel viimasel aastal , Poolas ja Leedus , kuldmedali . </s> <s> Kirkaima autasu koos teise kohaga tõi ta koju ka samasuguselt jõuproovilt Kesk-Euroopas . </s> <s> Rahvusvahelisel matemaatikaolümpiaadil jäi parimaks tulemuseks mullu Shotimaal Glasgow's saadud hõbemedal , mille vahetas välja aasta varem Washingtonis võidetud pronksi vastu . </s> <s> Seoses niisuguste võistlustega on Martin viibinud kuueteistkümnes välisriigis , kus on jätkunud aega ka nende maadega tutvumiseks ja oma silmaringi avardamiseks . </s> </p>
<p> <s> Neis paikades on ta mitmel korral käinud koos Tallinna Inglise Kolledzhi lõpetanu Hendrik Niguliga , kes on samuti väljapaistavalt esinenud ja olnud tema viimaste aastate põhikonkurent kodustel võistlustel matemaatikas ja füüsikas . </s> </p>
<p> <s> Internetis surfates leiab Martin tõsiseid pähkleid neiski ainetes . </s> <s> Eesti matemaatikavõistkonna juhendajale Tartu Ülikooli õppejõud Uve Nummertile meenub suvi , mil enne ülemaailmsele olümpiaadile sõitmist olid kõik väljavalitud kutsutud treeninglaagrisse . </s> <s> Treener ise oli sinna kaasa võtnud harjutusülesanded , mis esitati aasta varem rahvusvahelisele zhüriile läbivaatamiseks . </s> <s> Juhtus aga niisugune lugu , et Vietnamis jõudis keegi need mõneks tunniks internetivõrku välja riputada . </s> <s> Keelatud tegu lõppes kohustusega ülesanded sealt kähku kõrvaldada . </s> <s> Kui Martin treeningkogunemisele jõudis , selgus , et ta oli needsamad ülesanded selle viivu jooksul internetist üles leidnud ja jõudnud juba ära lahendada . </s> </p>
<p> <s> Gümnaasiumist hõbemedaliga </s> </p>
<p> <s> Martin Pettai lõputunnistusel on viite kõrval kaks nelja - kirjanduses ja kehalises kasvatuses . </s> <s> Ilukirjandusele , mõnikord ka kohustuslikule , ei jätkunud tal piisavalt aega ning jalgpallile eelistab ta end unustada rohkem arvuti taha . </s> <s> Nii et kooli lõpetamisel hõbemedal . </s> </p>
<p> <s> Kirjandus neli ! </s> <s> Aga lõpukirjandi teemal “ Virtuaalmaailma võlu ja viletsus ” eest võlus Martin Pettai välja maksimumi - 100 punkti . </s> <s> See teema oli tema jaoks nagu loodud . </s> <s> Ja grammatikas ta naljalt ei eksi . </s> <s> Seda näitab ka Viljandi maakonnas korraldatud emakeele õigekeelsuse konkurss , kus Martin on samuti esikohale tulnud . </s> <s> Eesti ja inglise keele korralik valdamine reaalainete kõrval näitab vaid tema mitmekülgsust . </s> <s> Iseseisvalt on Martin õppinud veel esperanto , hispaania ja saksa keelt . </s> <s> Võõrkeeled lihtsalt meeldivad , eriti nende grammatika . </s> </p>
<p> <s> Ülikool ja informaatika </s> </p>
<p> <s> Ahto Truu ja Indrek Jentson , kes on olnud Eesti informaatikavõistkonna juhendajad , ütlevad nagu ühest suust , et Martini-sugune noormees leiaks kohe tööd ka firmades . </s> <s> Aga see oleks ande raiskamine . </s> <s> Sest esialgu piirduks tema tegevus mahukate ja kiirust nõudvate ülesannete täitmisega , milles on vähe loomingut . </s> <s> Tema koht on ikkagi ülikoolis , mis on informaatikateaduskonna näol arvutiteaduse õppeasutus . </s> <s> Just teaduslike uuringute ning arvutiteaduse edendamise huvides on vaja Martini masti õppureid edasi aidata . </s> <s> Et nende looming ulatuks läbi bakalaureuse- ja magistrõppe doktorikraadini välja . </s> </p>
<p> <s> Nagu ütles edukate õpilaste vastuvõtul Haridusministeerimis Tartu Ülikooli õppejõud Jan Villemson , on vastuvõtule kutsutud õpilastel , kelle hulgas oli ka mitmeid rahvusvaheliselt silmapistnud noori muusikuid , paljude teiste eakaaslaste ees suur eelis . </s> <s> Tavaliselt tullakse ülikooli , et hakata 18-19-aastaselt eriala omandama , tundmata valitud elukutse alustalasid . </s> <s> Säärased noored ei jõua tavaliselt nii kaugele , kui need , kes on alustanud mõne aine süvendatud omandamist põhikoolis või veelgi varem . </s> <s> Möödunud sügisest juba Tartu Ülikooli programmeerijate võistkonda kuuluv Martin Pettai on üks neist . </s> <s> Küsimusele “ Kuidas näete oma tulevikku õpitaval erialal , informaatikas ? ” vastas nüüdne esimese kursuse tudeng temale omase malbusega : “ Ei tea veel . ” </s> </p>
<p> <s> Aga tegelikult ? </s> </p>
<p> <s> Vaata ka Horisont 5/2002 ja 6/2002 , rubriik Olümpiaad ; Hendrik Nigul - kahekordne olümpiaadihõbe . </s> <s> Horisont 5/2002 , rubriik Olümpiaad . </s> </p>
<p> <bibl> <author> <s> Rein Veskimäe </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Keemiarelva läbi on langenud inimesi nagu loogu </head>
<p> <s> <hi rend="rasvane"> Juba muinasajal kasutati sõdades ja röövretkedel vaenlaste vastu keemilisi vahendeid . </hi> </s> </p>
<p> <s> Need olid taimset või loomset päritolu mürkidega töödeldud torkerelvad . </s> <s> Aga veelgi enam suits , mis sisaldab sadu erinevaid keemilisi ühendeid . </s> <s> Paljud neist on kas ärritava , surmava või kantserogeense toimega . </s> <s> Suits keemiarelvana on jõudnud aegade hämarusest ka praegusaega . </s> <s> Nii patustab iga suitsetaja-piibutõmbaja iseenda vastu , sageli ettearvamatult ränkade tagajärgedega , nagu talitavad partisanid gaasisõjas . </s> </p>
<p> <s> 400 aastat eKr kasutasid spartalased Peloponnesose sõdades puidu , väävli ja pigi põletamisel saadavat suitsu . </s> <s> 1456. aastal Belgradi kaitsel türklaste vastu oli selleks loomakorjuste , ka rottide , põletamisel tekkiv suitsulehk , mis pealetungijad minema peletas . </s> <s> 1855. aastal lasksid inglased Krimmi sõjas vaenlase peale väävli põletamisel tekkinud suitsu . </s> <s> Samalaadseid näiteid tänapäevani välja võib tuua kümneid . </s> </p>
<p> <s> Ajaloo kurbi kogemusi arvesse võttes keelustas 1907. aasta Haagi konventsioon mürkaineid sisaldavate mürskudega tulistamise . </s> <s> Ent see keeld ei takistanud sakslastel 22. aprillil 1915 kloori kasutamist Flandrias . </s> <s> 150-180 tonni kloori lasti kuni neljameetrise tuulekiiruse juures kuuekilomeetrisel rindelõigul välja otse balloonidest . </s> <s> Toime oli vapustav - kannatanuid ligi 20 000 , kellest veerandijagu surid . </s> <s> Ka hiljem , teistes rindelõikudes , kasutati nii kloori , fosgeeni kui ka ipriiti . </s> <s> Kogu Esimese maailmasõja ajal sai seetõttu kahjustatud 1,3 miljoni inimese tervis . </s> <s> Hukkunuid oli 100 000 ringis , neist pooled Vene sõdurid . </s> </p>
<p> <s> Keemiarelvadele punane tuli </s> </p>
<p> <s> 1925. aasta Genfi konventsiooniga keelustati ründamine igasuguste keemiarelvadega , kuid see ei takistanud Itaaliat seda tegemast Abessiinia vastu 1936. aastal ega Jaapanit sõjas Hiinaga 1937. </s> </p>
<p> <s> Teises maailmasõjas keemiarelva tarvitusele ei võetud , olgugi et sakslastel olid olemas suured varud tugevatoimelist närvimürki tabuuni ja teisi keemilisi ründeaineid . </s> <s> Küll aga said selle sõja ajal ipriidist kannatada 534 Ameerika meremeest , kellest 83 hukkus . </s> <s> See juhtus Itaalias Bari sadamas , kus Saksa lennuk pommitas USA transpordilaeva , mille pardal oli ipriidilast . </s> </p>
<p> <s> Pärast sõja lõppu sattusid Saksamaa keemiliste ründeainete suured varud N Liidu valdusse . </s> <s> Et sellega ei osatud või ei tahetud midagi mõistlikku ette võtta , uputati enamus , üle 50 000 tonni , seda ohtlikku kraami Biskaia lahte , Põhja- ja Läänemerre ning mujalegi . </s> <s> Aeg-ajalt on neid roostes ja lekkivaid , keemilise ründeainega laetud pomme sattunud ka Taani ja Rootsi kalurite võrkudesse . </s> <s> Tagajärg : mürgitused , surmajuhtumid inimestega ja merefauna ulatuslik kahjustamine . </s> <s> Keegi ei või kunagi teada , kus , millal ja kui suurel hulgal need lagunevad-lekkivad keemiarelvad jälle endast märku annavad . </s> </p>
<p> <s> 1980. aastatel rünnati Iraani-Iraagi sõjas samuti keemiarelvaga , mis tappis valimatult nii tsiviilisikuid kui sõjaväge , nii noori kui vanu . </s> </p>
<p> <s> 1969. aastal kirja pandud ÜRO sõnastuse kohaselt nimetatakse keemiliseks ründeaineks gaasilises , vedelas või tahkes olekus keemilisi aineid , mida saab nende toksiliste omaduste tõttu kasutada inimeste , loomade või taimede laialdaseks hävitamiseks ning kahjustamiseks . </s> <s> Genfi konventsiooni põhjal loetakse aga keemiarelvaks mitte ainult vastavaid ohtlikke keemilisi aineid , vaid ka nende kohaletoimetamise vahendeid , milleks on mürsud , pommid jm. </s> <s> Taimedest siin seejuures ei räägita , küll aga keelust kasutada sõjas umbrohumürke - herbitsiide . </s> </p>
<p> <s> Ometi tegi seda USA nii pisargaasi kui ka umbrohumürke pruukides aastatel 1962-1971 Vietnami sõjas , kus 20 000-ruutkilomeetrist ala töödeldi 80 miljoni liitri herbitsiididega , mis hävitas lehestiku ja riisipõllud . </s> <s> Tõsi , USA ei olnud sel ajal veel ühinenud Genfi protokolliga . </s> </p>
<p> <s> Kui riigid veel kokkulepetest kinni peavad , siis mitmesugused terroristlikud grupeeringud ja üksiküritajad vahendeid ei vali . </s> <s> Põhjused on lihtsad : keemilisi ühendeid on suhteliselt hõlpus valmistada , nende lähteained on küllalt kättesaadavad ja odavad . </s> <s> Pealegi levib sel moel saadud vaese mehe aatomipomm nii õhu , vee kui ka maapinna kaudu ja sellel on tugev psühholoogiline mõju . </s> </p>
<p> <s> Sel kombel mürgitati 1978. aastal Londonis Bulgaaria diplomaat-ülejooksik , Georgi Markov , kelle jalasäärde torgatud vihmavarju otsaga viidi verre mürkainet ritsiini . </s> <s> 1995 aastast on teada intsident Tokio metroos , kus terrorist kasutas närvigaasi sariin . </s> <s> Hukkus 13 ning sai kannatada 5510 inimest . </s> </p>
<p> <s> Hiljutises terroristlikus aktsioonis , Moskva teatri pantvangidraamas , kasutati samuti keemilist ründeainet , seda küll antiterroristlikel eesmärkidel . </s> <s> Praeguse seisuga on hukkunuid 120 ning sadade inimeste tervis sattunud tõsisesse ohtu . </s> <s> Moskva draama , õigemini selle lahendus , meenutab lugu lastejutust , kus karu valvas oma uinunud peremeest , peletades tema pealt kärbseid . </s> <s> Ühest tüütust sumisejast ei saanud aga kuidagi lahti ja karu virutas tema suunas kiviga , nii et koos kärbsega sai otsa ka peremees . </s> </p>
<p> <s> Tappev toime </s> </p>
<p> <s> Keemiline ründeaine , sattunud organismi , kutsub esile mürgituse . </s> <s> Tõsi , paljud mürgise toimega ained võivad vähestes kogustes toimida ka ravimina , leevendades haiguse kulgu või vältides haigestumist . </s> <s> Aine toksilisus sõltub küll kogusest , aga ka reaktsioonidest , mille mürk organismis esile kutsub . </s> </p>
<p> <s> Nüüdisajal tuntakse tuhandeid toksilisi ühendeid , millest vaid vähesed tulevad arvesse keemiliste ründeainetena . </s> <s> Olgugi , et sageli räägitakse sõjagaasidest , esinevad viimased harva gaasilises olekus . </s> <s> Nimetus sõjagaasid pärineb Esimesest maailmasõjast , mil keemilised ründeained , eeskätt kloor ja fosgeen olid normaaltingimustel gaasilises olekus . </s> <s> Praegusaja enamik keemilisi ründeaineid on normaaltingimustel vedelas või tahkes olekus , kuid ka tavalisel temperatuuril on nende lenduvus küllaldane , et tekitada õhus surmava kontsentratsiooni . </s> <s> Peale selle on nii vedelaid kui ka tahkeid keemilisi ründeaineid võimalik pihustada ja toimetada ründepaika aerosoolidena . </s> <s> Nii satuvad need organismi hingamisteede ja seedeelundite kaudu või ka läbi naha . </s> <s> Keemilisteks ründeaineteks ei loeta aga suitsu ega taimi , mikroorganisme ega vetikaid . </s> <s> Kuid taimsed ja mikroobsed toksiinid on arvatud keemiliste ründeainete hulka . </s> <s> Patogeensed mikroorganismid - viirused , bakterid , riketsiad , algloomad jne - kuuluvad aga bioloogilise relva klassi . </s> </p>
<p> <s> Kui keemilised ründeained satuvad organismi hingamisteede või naha kaudu , siis peale üldise toime võivad nad avaldada kohalikku mõju , tekitades nägemise kaotust , hingamisraskusi jne. </s> <s> Organismi sattuv mürkaine kogus sõltub selle kontsentratsioonist , mida väljendatakse tavaliselt milligrammides liitri või kuupmeetri kohta . </s> <s> Eristatakse absoluutset surmavat doosi , mis põhjustab vähemalt 90 protsendi elusolendite hukkumise , ja keskmiselt surmavat doosi , mille korral surevad pooled kannatanuist . </s> <s> Surmav doos arvestatakse tavaliselt milligrammides ühe kilogrammi keha massi kohta . </s> </p>
<p> <s> Neuroparalüütilised mürgid </s> </p>
<p> <s> Keemiliste ründeainete jaotumist olenevalt nende füsioloogilisest toimest saab lugeja vaadata trükinumbris avaldatud suurest tabelist . </s> </p>
<p> <s> Neist neuroparalüütilise , üldmürgistava , sööbiva ja lämmatava toimega mürgid on olenevalt organismi sattunud kogusest , surmavad või teovõimet halvavad . </s> <s> Nende hulka kuuluvad fosfororgaanilised ühendid ja fosfiinhappe derivaadid , millest esimesed sünteesiti juba 1930. aastatel . </s> </p>
<p> <s> Neuroparalüütilised mürgid blokeerivad lihase normaalseks tööks vajaliku ühendi sünteesi organismis , mis põhjustab krampide tekkimist ja ka halvatust ning hingamise ja südame seiskumist . </s> </p>
<p> <s> Mürgituse tunnused avalduvad juba 1-2 minuti jooksul . </s> <s> Silmaava aheneb ( mioos ) , tekivad silmalihase krambid , ängistus rinnus , peavalu , nohu . </s> <s> Kannatanu kiirel väljaviimisel mürgitatud piirkonnast võivad need haigusnähud mööduda paari päeva jooksul ja kannatanu paraneb . </s> <s> Rasket mürgitust iseloomustavad tõsised hingamishäired , nahk ja limaskestad , eriti veel huuled ja küüned , muutuvad hapnikupuudusel sinakaks . </s> </p>
<p> <s> Fosfororgaanilised ründeained on puhtal kujul normaaltingimustel vedelas olekus , kollase kuni pruuni värvuse ja nõrga lõhnaga ained . </s> <s> Sariinil on puuvilja , somaanil kampri ja tabuunil kala lõhn . </s> <s> Kõik nad lagunevad vees aeglaselt ja seetõttu saastavad veekogud pikaks ajaks . </s> </p>
<p> <s> Sinihappest vingugaasini </s> </p>
<p> <s> Üldmürkidena kasutatavad keemilised ründeained kuuluvad ebapüsivate , suhteliselt kergete ühendite hulka , mis lühikese aja jooksul kutsuvad esile organismi üldise mürgituse , ilma et esineks kohalikku toimet nendele organitele ja kudedele , mille kaudu mürkained organismi tungivad . </s> <s> Tuntuimad neist on sinihape , tsüaankloriid ja vingugaas ( viimasest hukkub enamus tuleõnnetuste ohvreid ) . </s> </p>
<p> <s> Sinihappe absoluutselt surmav kogus on 300 mg/m3 . </s> <s> Kuid piisab väiksematestki kogustest , kui niisuguses keskkonnas kauem viibida . </s> <s> Mürkaine suure kontsentratsiooni korral kannatanu kukub ja kaotab teadvuse . </s> <s> Tekivad krambid , algavad hingamise ja südametegevuse häired , millele järgneb kesknärvisüsteemi halvatus . </s> <s> Surm saabub mõne minuti jooksul . </s> </p>
<p> <s> Sinihappe mürgistav toime on tingitud hapniku kasutamist reguleerivate rakkude raudasisaldavate ensüümide blokeerimisest . </s> <s> Et värvitut , kergesti lenduvat ja mõrumandlilõhnalist vedelat sinihapet ning tema soolasid tsüaniide kasutatakse laialdaselt tootmises ( galvaanika jm ) , siis on ta üsnagi kättesaadav . </s> <s> Ainuüksi USA-s üksinda valmistatakse sadu tuhandeid tonne sinihapet aastas . </s> <s> Looduses leidub seda luuviljaliste seemnetes , toominga koores ja mujal . </s> </p>
<p> <s> Vingugaasi ehk süsinikmonooksiidi ( CO ) ei peeta küll keemiliseks ründeaineks , kuid selle kasutamine terroristlikes aktsioonides on mõeldav , kuna seda ühendit on võimalik lihtsalt sünteesida sipelgahappest või selle sooladest . </s> <s> Vingugaas tekib orgaanilise aine mittetäielikul põlemisel , samuti leidub seda lõhkeainete plahvatusgaasides , mõnel puhul kuni 70 protsenti nende mahust . </s> <s> Hingamisteede kaudu tungib CO verre ja ühineb hemoglobiiniga , mille tagajärjel areneb organismi hapnikupuudus . </s> <s> Mürgituse tunnusteks on kohin kõrvades , peapööritus , peavalu , hingeldamine , iiveldus , oksendamine ja üldine nõrkus . </s> <s> Surma põhjustab halvatus ja südametegevuse lakkamine . </s> </p>
<p> <s> Teame ju , et vingugaasi ohvriteks on langenud paljud inimesed tulekahjude korral , aga ka ahjude hooletul kütmisel . </s> <s> Kolme tunniga võib saada kerge mürgituse , kui toa igas kuupmeeteris on 200 milligrammi vingugaasi . </s> <s> Surm võib saabuda aga viie minutiga , kui CO kontsentratsioon on 25 korda kõrgem . </s> <s> Selle värvitu , lõhnatu , poorseid materjale läbiva ja vees halvasti lahustuva ning õhuga kergesti seguneva gaasi organismi sattumist takistab vaid spetsiaalne gaasitorbiku filter . </s> </p>
<p> <s> Sööbiva toimega keemilised ründeained ja sööbemürgid </s> </p>
<p> <s> Sööbemürgid kahjustavad nahka , kuid ei toimi ainult vahetu kontakti kohas . </s> <s> Nad imenduvad verre ja tekitavad üldise mürgituse , silma sattudes kahjustavad silma kuni nägemise kaotuseni , ja nahale tekkinud haavanditest areneb üldine sepsis . </s> <s> Sööbemürkide tuntuim esindaja on ipriit , mis võeti kasutusele juba Esimeses maailmasõjas . </s> <s> Nagu juba öeldud , peeti viimane massilisem ipriidiohvritega sõda Iraagi-Iraani vahel aastail 1979-1988. </s> </p>
<p> <s> Ipriit ( keemilise nimetusega bis ( 2-kloroetüül ) sulfiid ) kui sõjagaaside kuningas sünteesiti juba 1822. aastal . </s> <s> Tema ohtlikud omadused avastati aga alles 1860. </s> <s> Keemilise ründeainena kasutas ipriiti esmakordselt Saksamaa Inglise-Prantsuse vägede vastu 13. juulil 1917 Ypres ? i linna lähedal . </s> <s> Sellest ka aine nimetus . </s> </p>
<p> <s> Ipriidi tootmine on suhteliselt lihtne . </s> <s> Nii Iraak kui ka Iraan said oma lähteaine ipriidi sünteesiks USA-st , milleks kasutati kuulkirjutusvahendite pastade ja tintide üht koostiskomponenti - tiodiglükooli . </s> <s> Ameerika firma valmistas ja müüs seda ipriidi lähteainet aastatel 1987-1988 Iraagile 538 ja Iraanile 210 tonni , olles ilmselt täiesti teadlik selle kasutamise otstarbest . </s> <s> Sest nii suurtes kogustes kuulsulepeade pastade valmistamiseks mainitud lähteainet vaevalt vajati . </s> <s> Näiteks Bic Pen Company kasutab seda ainet aastas kümneid kordi vähem kui tarniti Iraani ja Iraaki . </s> <s> Raha ei haise või vähemalt mitte nii nagu ipriit , mida küüslauku ja sinepit meenutava lõhna tõttu kutsutakse ka sinepigaasiks . </s> </p>
<p> <s> Ipriit kui õlitaoline vedelik tungib hõlpsasti läbi riiete , nahkjalanõude ja puidu ning on sööbiva ja lämmatava toimega . </s> <s> Mürgitus tekib hingamisteede või naha kaudu . </s> <s> Ipriidi aurud , eriti aga tilgad , kahjustavad tugevasti silmi , eriti limaskesti . </s> <s> Mürgi toime ilmneb 2-12-tunnise peiteperioodi järel . </s> </p>
<p> <s> Kahjustuse tunnuseks on kurgu kuivus , ? haukuv ? köha , hääle kähedus , bronhiit ja ka kopsuturse . </s> <s> Katmata kehaosadel tekivad villid , nendest omakorda haavandid . </s> <s> Kontsentratsiooni 200 mg/m3 korral saabub surm veerand tunni jooksul . </s> </p>
<p> <s> Oma toksilisuse , looduses püsimise , tootmise lihtsuse ja odavuse ning tõhusate ravivahendite puudumise tõttu kuulub ipriit ja tema analoogid tänapäeval kindlalt keemiarelva omavate riikide arsenali . </s> </p>
<p> <s> Lämmatavad mürgid </s> </p>
<p> <s> Esimese lämmatava ründeainena kasutati Esimeses maailmasõjas kloori . </s> <s> Nüüdisajal on kloor vajalik tootmises , kuid on vähetõenäoline , et see aine oleks veel mõne riigi armee relvastuses . </s> </p>
<p> <s> Lämmatavad mürgid kahjustavad ainult kopsukudesid ja hingamisteid , tekitamata suuremat kahju teistele organitele . </s> <s> Niisuguste omadustega keemiline ründeaine on süsihappe ühendid fosgeen ja difosgeen . </s> </p>
<p> <s> Fosgeeni sünteesis Inglise keemik Humphry Davy juba 1812. aastal kahest küllalt lihtsast ainest päikesevalguse toimel . </s> <s> Sellest ka aine nimetus fosgeen ( kr phos valgus+genos sugu , tõlgituna valgusest sünnitatud ) . </s> <s> Fosgeen on gaasiline , õhust raskem , läppunud heinte või mädanenud õunte lõhnaga aine . </s> </p>
<p> <s> Keemilise ründeainena kasutati seda mürki 1915. aastal , ning küllaltki edukalt , sest Esimese maailmasõja gaasirünnakutes hukkus kõigist gaasirünnakute ohvritest ligikaudu neli viiendikku fosgeeni tõttu . </s> </p>
<p> <s> Fosgeeni kasutatakse laialdaselt nüüdisaegses keemiatööstuses , USA-s näiteks üle poole miljoni tonni aastas . </s> <s> Seega võib olla kättesaadav ja rakendatav ka kuritegelikele rühmitustele . </s> </p>
<p> <s> Psühhokeemilised mõjuained </s> </p>
<p> <s> Psühhokeemilisteks mõjuriteks nimetatakse aineid , mis häirivad kesknärvisüsteemi ja seetõttu inimese normaalset psüühilist tegevust . </s> <s> Mõningaid neist kasutatakse ka keemiarelvana . </s> <s> Enamus psühhokeemilistest mõjuainetest on sünteetilised , mis võivad oma toimelt ületada looduslikke analooge sadu ja rohkem kordi . </s> <s> Psühhokeemilised ained mõjutavad inimese meeleelundeid , muutes olulisi psüühilisi funktsioone , näiteks ärkvelolekut , valutundlikkust , lähimälu , reageerimise kiirust , tähelepanu jne. </s> <s> Iseloomulik nähtus - joove - tekib , kui ajju on jõudnud piisavalt suur kogus uimaainet . </s> <s> Psühhokeemilised mõjuaineid on kas depressiivse , stimuleeriva või hallutsinogeense toimega . </s> <s> Paljudes maades peetakse neid üheks tõhusamaks vahendiks , rikkumaks sõjaväestaapide ja tsiviilasutuste tööd . </s> </p>
<p> <s> Depressiivse toimega psühhokeemilised ained on nn opiaadid ning nende poolsünteetilised või sünteetilised analoogid . </s> <s> Siia kuuluvad morfiinist saadav heroiin ja metadoon ning heroiinile analoogilise toimega fentanüülid , millest mõnede toime ületab heroiini oma kuni 4000 korda . </s> <s> Ametlike andmete järgi kasutati ka Moskva pantvangidraamas fentanüüli , mis oma tugeva toime tõttu vajab täpset doseerimist . </s> </p>
<p> <s> Fentanüülide vorme on vorme on väga palju , hinnangu järgi tublisti üle tuhande . </s> <s> Alates 1980. aastatest toodetakse neid põrandaalustes , Venemaal ilmselt ka põrandapealsetes laborites nimetuse all China white ( Hiina valge ) , mida tuntakse ka sünteetilise heroiinina . </s> </p>
<p> <s> Opiaatide joobetunnused on üsna ühesugused . </s> <s> Füüsilised häired : ahenenud pupillid ja ainitine pilk , rippuvad silmalaud , raskused jalgel püsida , iiveldus , aeglane pulss ja aeglane hingamine ning üledoseerimisel hingamise halvatus . </s> <s> Psüühilised häired : ükskõiksus või unisus ja tugeva annuse korral meelemärkuse kadumine , ebaselge kõne , kontakteerumisraskused , valutundlikkuse vähenemine kuni selle kadumiseni . </s> </p>
<p> <s> Hallotsinogeenid on uimastid , mille esindajad oma keemiliselt ehituselt küll erinevad , kuid toime poolest on väga sarnased . </s> <s> Nende mõjul aistingud väärastuvad ning suurtes annustes põhjustavad tugevaid hallutsinatsioone , tekitades muljeid ja elamusi , millel ei ole midagi ühist tegelikkusega . </s> <s> Hallutsinogeensed elamused sarnanevad vaimuhaige omadega ja ägedas faasis on neid raske eristada psühhoosidest . </s> </p>
<p> <s> Taimeriigist pärit hallutsinogeene tuntakse igivanast ajast . </s> <s> Kesk- ja Lõuna-Ameerika indiaanlased on selliseid uimasteid kasutanud religioossetel kombetalitustel juba aastatuhandeid . </s> <s> Tuntumaid looduslikke hallutsinogeene on peyotl-kaktusest pärit meskaliin ja seentest saadav psilotsübiin . </s> </p>
<p> <s> Üheks suurimaks tähelepanu objektiks on sünteetiline hallutsinogeen lüsergiinhappedietüülamiid ( LSD ) , aga ka ecstasy rühma kuuluv metüleendioksümetamfetamiin ja fentsüklidiin ehk inglitolm jt. </s> </p>
<p> <s> LSD psühhokeemilise toime avastasid 1943. aastal _veitslased , eraldades selle rukkil kasvava nugiseene tungalterast . </s> <s> Sünteetiliselt saadi LSD 1954. aastal USA-s . </s> <s> LSD on narkootik ja mõjub juba väga väikestes doosides , joobe võib esile kutsuda 20-mikrogrammine kogus . </s> <s> 100 mikrogrammi LSD sissevõtmisel või -hingamisel ilmnevad haiguslikud nähud 15-30 minuti möödudes . </s> <s> Silmaava laienemisele järgnevad iiveldustunne ning mõtlemis- ja kõnehäired . </s> <s> LSD tavaline reaktsioon on tajumuste segunemine - tuntakse muusika lõhna , kuulatakse värvi heli või tajutakse lõhna puudutust . </s> <s> Psüühhilised häired kestavad kuni ööpäev . </s> <s> Toime tugevus ja laad ei avaldu kõigil kannatanutel ühte moodi . </s> </p>
<p> <s> Narkomaanide ringkondades on LSD saanud nimetuse hape ja inglise keeles acid aine kuritarvitajaid kutsutakse acid heads . </s> <s> LSD joove on selle aine sõltlaste kõnepruugis trip - rännak . </s> <s> Nimetus tuleneb arvamusest , et aine mõjul minnakse reisima inimese sisemaailma . </s> <s> Varem kasutati LSD ka psühhiaatrias , kuid praegu ei ole see lubatud . </s> <s> Fentsüklidiin sünteesiti 1950. </s> <s> Kasutati mõnda aega meditsiinis narkoosiainena , kuna blokeerib kõik valud . </s> <s> Üsna pea avastati aine hallutsinogeenne toime ja kasutamine selles valdkonnas lõpetati . </s> </p>
<p> <s> Psühhokeemiliste ainete toime vastu universaalsed ravimid puuduvad , sest praktiliselt võimatu on luua ainet , mis mõjutavad inimese kesknärvisüsteemi erinevaid keskusi . </s> </p>
<p> <s> Ärritavad keemilised ründeained </s> </p>
<p> <s> Sellesse gruppi kuulub suhteliselt palju keemilisi ühendeid . </s> <s> Kõik nad avaldavad toimet limaskestadele - silmadele , ninale , neelule , kopsudele - , kutsudes esile närviärrituse . </s> <s> Vietnami sõja kogemused näitasid , et ärritusaineid võib efektiivselt kasutada lahinguis rahulike elanike ja partisanide vastu . </s> <s> Ärritusained jagunevad lakrimaatoriteks , mis kutsuvad esile pisarate voolu , ja sterniitideks , mis ärritavad hingamisteid . </s> <s> Nad tekitavad tugeva köha või aevastamise , millele mõnikord lisandub iiveldus ja peavalu . </s> </p>
<p> <s> Lakrimaatorid ärritavad kõige enam silmi , kutsudes esile pisarad , ent nende toime on ajutise iseloomuga ja möödub tavaliselt kiiresti pärast mürgitatud keskkonnast lahkumist . </s> </p>
<p> <s> Peale pisarate tekke on paljudel lakrimaatoritel ka lämmatav , sööbiv või üldmürgitav kõrvaltoime , mis pääseb tavaliselt mõjule nende ainete väga suurte kontsentratsioonide korral . </s> </p>
<p> <s> Üks tuntuim lakrimaator on klooratsetofenoon , koodnimetusega CN . </s> <s> Esmakordselt sünteesiti see 1871. aastal . </s> <s> Omal ajal Tartus keemiat õppides , oli klooratsetofenooni süntees ka orgaanilises keemias tudengitele laboritööde plaanis . </s> <s> See aine on väga tugeva toimega . </s> <s> Suuremates kogustes võib tekitada kopsuturset , sügelemist , kipitust , naha punetust . </s> <s> Surmavaks kontsentratsiooniks peetakse kuni 850 mg/m3 . </s> <s> Kuna kõnealuse aine lenduvus on suhteliselt väike , levitatakse seda aerosoolina . </s> </p>
<p> <s> Kloorpikriini tuntakse 1848. aastast , ja seda ainet kasutati ka Esimeses maailmasõjas , nii iseseisva mürgina kui ka segus fosgeeni ja difosgeeniga . </s> <s> Peale silmade ärrituse kutsub esile iivelduse , oksendamise ja kopsuturse . </s> <s> On kergesti lenduv värvitu vedelik . </s> </p>
<p> <s> Nn poitseigaasina laialdaselt kasutatavat orto-klorobensülideenmaloonnitriili , koodnimetusega CS , tuntakse juba 1928. aastast . </s> <s> See ründeaine tekitab teravat kipitust silmades , suus ja ülemistes hingamisteedes . </s> <s> Suures kontsentratsioonis hingamisteedesse sattununa võib põhjustada turset ja raskendada hingamist . </s> <s> Lakrimaatorite sattumisel silma tuleb silmi korduvalt pesta veega . </s> </p>
<p> <s> Erinevalt lakrimaatoritest põhjustavad sterniidid ülemiste hingamisteede teravat ärritust , kusjuures ärritav toime säilib ka pärast saastunud keskkonnast väljumist ning kerge mürgituse korral võib see kesta 4-6 tundi . </s> <s> Kogu selle aja jooksul vaevab kannatanut piinav köha , aevastamine , süljevool , hingeldus , iiveldus , mõnikord ka oksendamine . </s> <s> Tüüpiliseks sterniidiks on tumeroheline tahke aine adamsiit , mis sünteesiti 1915 Saksamaal ja mõni aasta hiljem ka USA-s Adamsi poolt . </s> <s> Sellest aine nimetuski . </s> <s> Suurtes kogustes tapab kümne minuti vältel . </s> </p>
<p> <s> Tavaliselt arvatakse , et keemiarelvana kasutatud ühendid on gaasid . </s> <s> Nii võib olla , kuid see pole reegel . </s> <s> Enamikul juhul pihustatakse keemilisi ühendeid õhku ülipeente vedeliku või tahkete osakestena - aerosoolidena . </s> </p>
<p> <s> Ülaltoodud ja põgusalt kirjeldatud keemilised ründeained ei pruugi üldse kasutust leida tänapäeval riikidevahelistes jõukatsumistes . </s> <s> Seda näitas ilmekalt ka Teine maailmasõda , kus kumbki sõdiv pool ei söandanud keemiasõda alustada . </s> <s> Keemiasõda on kahe otsaga asi , sest juba tuule suuna muutus võib kõik kaardid segamini lüüa . </s> <s> Pealegi ei või kunagi kindel olla , et vastaspoolel on kasutada veelgi tõhusamad keemiarelvad . </s> <s> Nende kasutamise või mittekasutamise kohta ei saa anda kunagi sajaprotsendilist garantiid , sest n-ö nurka aetud vastane võib lasta käiku kõikmõeldavad vahendid . </s> <s> Suurt ohtu kujutavad keemiarelvad vaieldamatult terrorismis ja nagu näitas Moskva pantvangi tragöödia , paraku ka antiterrorismis . </s> <s> Terrorismis ei valita ju vahendeid ega valita ka ohvreid . </s> </p>
<p> <s> JÜRI KAUP ( 1932 ) on Sisekaitseakadeemia professor , ohtlike ainete ja protsesside õppejõud . </s> <s> Filosoofiadoktor . </s> </p>
<p> <bibl> <author> <s> Jüri Kaup </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Kas Päikesesüsteemis avastatud ja Quaoari nime kandev uus suur taevakeha on planeet ? </head>
<p> <hi rend="rasvane"> <s> Ameerika astronoom Clyde William Tombaugh ( 1906-1997 ) avastas Päikesesüsteemi üheksanda ja seni viimase planeedi Pluuto 1930. aastal . </s> <s> Nüüd , 72 aastat hiljem leidsid California Tehnoloogiainstituudi teadlased Chadwick Trujillo ja Michael Brown taevakeha , millest nad lootsid sellele kujunevat rivaali . </s> </hi> </p>
<p> <s> Esimest korda märkasid nad tundmatut 2. juunil 2002 Palomari observatooriumi 48-tollise Schmidti teleskoobiga tehtud ülesvõttel . </s> <s> Uus objekt , mis sai ametlikuks tähistuseks 2002 LM60 , liigub ümber Päikese mööda peaaegu ideaalselt ringikujulist orbiiti 42 korda kaugemal kui Maa . </s> <s> Ühe tiiru tegemiseks kulub tal 288 aastat . </s> <s> Orbiidi järgi otsustades kuulub see taevakeha Neptuuni tagusesse komeedi tuuma taolistest jäistest objektidest koosnevasse nn Kuiperi vöösse , mille suurim liige on Pluuto . </s> <s> Vöö on oma nime saanud Hollandi päritolu USA astronoomi Gerard Kuiperi ( 1905-1973 ) järgi , kes selle kui lühiperioodiliste komeetide allika olemasolu ligi poolsada aastat tagasi ennustas . </s> </p>
<p> <s> Esimesed sinna kuuluvad objektid avastati aga alles 1992. aastal . </s> <s> Kuiperi vöö teadaolevast rohkem kui 550 liikmest on enamus tumedad ja peegeldavad seega päikesevalgust kehvasti . </s> <s> Kuna leitud objekt oli aga tema kaugust arvestades suhteliselt hele , siis tähendanuks kehv peegeldumisvõime suurt läbimõõtu . </s> <s> Seda Trujillo ja Brown lootsidki . </s> <s> Neil siiski ei vedanud , sest Maa ümber tiirutav Hubble'i kosmoseteleskoop on nii terava nägemisega , et sellega tehtud piltidelt võis äsjaavastatud taevakeha läbimõõdu otseselt ära mõõta . </s> <s> See on 1255 kilomeetrit , jäädes Pluutole alla ligi kaks korda . </s> <s> Seega osutus uus taevakeha oodatust paremaks peegeldajaks . </s> <s> Sellise läbimõõdu puhul pole teda muidugi mingit põhjust kümnendaks planeediks kutsuda , nagu ajakirjandus seda pärast avastuse teatavaks tegemist oktoobri algul kippus tegema . </s> <s> Seda enam , et mõned astronoomid soovitavad isegi Pluutot ennast planeetide hulgast tema väiksuse pärast välja arvata . </s> <s> Pluutot kaitseb traditsioon , uutel pretendentidel pole aga millelegi loota . </s> </p>
<p> <s> Väikeplaneetide ehk asteroididega võrreldes on vastavastatud taevakeha tõeline hiiglane . </s> <s> Suurimat klassikalist , st Marsi ja Jupiteri vahele jääva asteroidide põhivöösse kuuluvat asteroidi Cerest ületab läbimõõdult enam kui 300 kilomeetri võrra . </s> <s> Tema ruumalasse mahuksid ära kõik ülejäänud väikeplaneedid . </s> <s> See-eest nende kogumassile jääks ta arvatavasti kolm korda alla , sest asteroidid koosnevad peamiselt kivimitest , leitud uus objekt aga , nagu teisedki Kuiperi vöö liikmed , sisaldab palju jääd . </s> <s> Umbes samapalju kui Cerest ületab vastavastatu läbimõõdu poolest ka Kuiperi vöö suuruselt järgmisi liikmeid Ixioni , Varunat ja 2002AW197-t . </s> </p>
<p> <s> Avastajad Trujillo ja Brown soovitavad selle taevakeha nimeks Quaoar , praeguse Los Angelese piirkonnas kunagi elanud tongva indiaani suguharu loomisjumala järgi . </s> <s> Kuigi ametlikult Rahvusvahelise Astronoomiauniooni ( IAU ) poolt veel kinnitamata , on see nimi juba üldkasutatavaks muutunud . </s> </p>
<p> <bibl> <author> <s> Tõnu Tuvikene </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> <s> Marsi maastikud . </s> <s> Päikesesüsteemi suurimad vulkaanid </s> </head>
<p> <hi rend="rasvane"> <s> Marss on 2003. aasta esimestel kuudel meile nähtav hommikuti madalal kagutaevas . </s> <s> Maalt vaadates on Marsi nurkkaugus Päikesest veebruaris juba üle 90 kraadi . </s> <s> Et aga planeet liigub taeva lõunapoolkeral Kaalude , Skorpioni ( 31. jaanuaril möödub Skorpioni tähtkuju heledaimast tähest Antaresest 5 kraadi põhja poolt ) ja Maokandja tähtkujus , siis kõrgetel põhjalaiustel asuvale vaatlejale on nähtavustingimused kehvemad kui Maa lõunapoolkera asukale . </s> <s> Pidevalt väheneb Maa ja Marsi vahemaa ning suureneb Marsi näiv ketas ja heledus . </s> <s> 1. jaanuaril oli Marss meist 306,8 kaugusel ja 1. veebruaril jõuab 266,9 miljoni kilomeetri taha . </s> <s> Planeedi ketta nurkläbimõõt kasvab selle ajaga 4,6 -5,3 kaaresekundini . </s> <s> “ Kasvuruumi ” on siiski veel küllalt , rohkem kui poole aasta pärast , 28. augustil toimuva suure vastasseisu ajal on Marsi nurkläbimõõt 25,1 kaaresekundit . </s> </hi> </p>
<p> <s> Ehkki viimase kahekümne aastaga on teadmised Päikesesüsteemi kehadest oluliselt täienenud , on Marsi vulkaanid säilitanud rekordimeeste staatuse . </s> <s> Järgnevas tuleb juttu nendest hiiglastest ja ka mõnest väiksemast Marsi kunagisest tulemäest . </s> </p>
<p> <s> Kuidas tolmutorm aitas avastada hiidmägesid </s> </p>
<p> <s> Kui 63-kilogrammist teadusaparatuuri kandev USA kosmoselaev Mariner 9 alustas 1971. aasta 30. mail oma teekonda Marsi suunas , kulges kõik ladusalt ning ka Marsil oli rahulik . </s> <s> Ainus ärev aeg saabus 13. novembril , mil laev jõudis Marsi juurde ja käivitati rakettmootor , et juhtida sõiduk marsiringsele orbiidile . </s> <s> Mootor töötas nagu vaja , laev pidurdus ja kadus Marsi taha . </s> <s> Kui pärast 34-minutilist pingelist ootust Mariner 9 õiges kohas välja ilmus , oli Ameerika kosmoseuurijatel põhjust pidutseda - kõik süsteemid töötasid hästi ja Mariner 9-st oli saanud Marsi tehiskaaslane . </s> <s> Esmakordselt kosmonautika lühikeses ajaloos oli õnnestunud luua teise planeedi tehiskaaslane ning võisid alata Marsi süstemaatilised uuringud . </s> <s> Oli õnnestunud võita ka üks neile aegadele tüüpiline võidujooks , sest Mariner 9 järel lähenesid Marsile N Liidu kosmoselaevad Mars 2 ja Mars 3. </s> <s> Neil õnnestus ennast manööverdada Marsi kaaslasteks 27. novembril ja 2. detsembril . </s> </p>
<p> <s> Esialgu oli aga USA uurijate rõõm poolik , tehnika osas oli kõik suurepärases korras , aga uurimisobjekt , planeet Marss , oli vahepeal “ rikki ” läinud . </s> <s> Päris ootamatu see ei olnud . </s> <s> Rahvusvahelise Planeedipatrulli ( International Planetary Patrol ) maapealsete teleskoopidega töötavad vaatlejad olid juba 22. septembril avastanud Marsil miljoni-ruutkilomeetrise tolmupilve . </s> <s> Järgmistel päevadel pilv üha laienes ning oktoobri keskpaiku kattis kogu planeedi nii põhjalikult , et Maalt vaadates ei olnud Marsil näha ühtki pinnadetaili . </s> <s> Samasugune oli olukord novembris . </s> </p>
<p> <s> Väike lootus siiski jäi - lähedalt näeb ju paremini . </s> <s> Kuid ka Marineri telekaamerad saatsid Maale algul vaid udu- , õigemini tolmupilte . </s> <s> Vaatlusprogramm tehti ümber , tööle pandi ainult lainurkkaamerad , et otsida võimalikke pilveauke . </s> <s> Mõned sellised kohad õnnestuski leida , mida seejärel pildistati juba suuremat lahutust andva kaameraga . </s> </p>
<p> <s> Esmapilgul tundus , et saadud piltidel on alad , kus üksteise peal on mitu suurt meteoriidikraatrit . </s> <s> Lähemal uurimisel taibati , et tegemist pole siiski meteoriidi tekitatud kraatritega , vaid vulkaanide kausikujuliste hiigelavade - kaldeeradega . </s> <s> Malli võeti muidugi Maa vulkaanide avadest . </s> <s> Võrreldes maistega olid Marsi omad harjumatult suured , ning nüüd saadi ka aru , miks just ainult need kohad läbi tolmupilvede näha olid . </s> <s> Leitud olid erakordselt suured vulkaanid , millede tipud ulatusid kõrgemale tolmupilvede põhikihist . </s> <s> Tolmupilved olid uurijad suunanud Päikesesüsteemi suurimate vulkaanide avastamisele . </s> </p>
<p> <s> Ehkki möödunud enam kui kahekümne aastaga on teadmised planeedisüsteemi kehadest oluliselt täienenud , on Marsi vulkaanid säilitanud rekordimeeste staatuse . </s> <s> Järgnevas tuleb juttu nendest hiiglastest ja ka mõnest väiksemast Marsi kunagisest tulemäest . </s> <s> Mis puutub Mariner 9 edasisse töösse , siis õnneks detsembris hakkasid tolmupilved hajuma ning 1972 sai Marssi juba rahulikult pildistada ja kavandatud uurimistööd viidi edukalt lõpule . </s> <s> Maale jõudis üle 7000 kvaliteetse foto , mis katsid kogu Marsi pinna . </s> <s> Lähifotod saadi ka Marsi kaaslastest Phobosest ja Deimosest . </s> </p>
<p> <s> Olympus Mons </s> </p>
<p> <s> Olenevalt väliskujust , on Marsi vulkaanide lisanimedeks mons ( mägi ) , tholus ( kuppel ) või patera ( ohvrikauss ) . </s> <s> Esimene Marsi pinnamoodustis , mida Mariner 9 läbi tolmutormi nägema hakkas , osutus ka kõrgeimaks ja sai vastavalt väärika nime - Olympus Mons . </s> <s> Esialgu hinnati tema kõrguseks 25-27 kilomeetrit . </s> <s> Laserkõrgusmõõtja MOLA andmete töötlemise ja Marsi täpsete topograafiliste kaartide koostamise käigus mäe kõrgus mõne kilomeetri võrra kahanes , kuid kõrgeima mäe ( ja vulkaani ) au ta ei kaotanud . </s> <s> Mõnede Marsi mägede ja madalaimate kohtade kõrgused meetrites on toodud trükinumbri tabelis . </s> </p>
<p> <s> Esimeses veerus on esitatud kõrgused mõõdetuna kujutletavast Marsi “ merepinnast ” , teises nn keskmise ellipsoidi suhtes . </s> <s> Kui tasandike juures on kõrgused eri süsteemides enam-vähem võrdsed , siis kõrgemate mägede puhul on vahed kilomeetri ringis . </s> <s> Asi on selles , et kui mägede ümbruses oleks vesi , siis see ei jälgiks Marsi pinna keskmist kumerust , vaid veest väljaulatuva mäe tohutu mass oma gravitatsioonilise külgetõmbega tõstaks oluliselt ümbritseva vee taset . </s> <s> Seisaks nüüd Olympus Mons'i jalamil “ lainetava Marsi mere ” kaldal vaatleja ja jälgiks kaldast eemalduvat laeva , siis ei kaoks see mõne kilomeetri kaugusel horisondi taha , nagu juhtub Maal . </s> <s> Vaatleja näeks ka vee piirilt laevu suurte kaugusteni , nagu see on võimalik Maal vaid mäe otsast vaadates . </s> </p>
<p> <s> Olympus Mons'i ja teiste Marsi vulkaanide võime “ vett kergitada ” tuleneb nende suurest kogumassist , nad ei ole mitte ainult kõrged , vaid väga suure ulatusega ka horisontaalselt . </s> <s> Nagu tabelist näha on Olympus Mons'i läbimõõt jalamil üle 600 kilomeetri , palju ei jää alla ka teised Marsi hiidvulkaanid . </s> </p>
<p> <s> Olympus Mons on sedavõrd suur , et täies ulatuses on see nähtav ainult Marsi orbiidilt alla vaadates . </s> <s> See nn kilpvulkaan meenutab keskelt paksenevat pannkooki . </s> <s> Vulkaani kilp lõpeb järsu nõlvakuga , mis millegipärast Marsi teistel kilpvulkaanidel puudub . </s> <s> Seejärel ümbritseb vulkaani lai madala vallikraavi taoline moodustis . </s> <s> Ka järgnev konarlike , kurruliste laikudega ümbris , Olympus Mons'i oreool , on nähtavasti kuidagi seotud vulkaani tegevuse ja kujunemisega ( NB - joonised leiab huviline trükinumbrist ! ) . </s> </p>
<p> <s> Marsi pinnal liikudes pole Olympus Mons hiigelmäena tajutav ja võib seetõttu tulevastele turistidele , kes oma silmaga tahavad näha Päikesesüsteemi suurimat vulkaani , pettumusegi valmistada . </s> <s> Kõndides Marsi maastikul ja lähenedes Olympus Mons'ile rändaja lauget vallkraavi ei märkagi . </s> <s> Seejärel kerkib jalutaja ette seinana kulgev , sakiline 3-6 kilomeetri kõrgune järsk nõlv , mille kallak on kuni 26 kraadi . </s> <s> Nõlvast üles ronimisel ja vulkaani kilbile jõudmisel avaneks rändaja ees üsna tasane laavavooludega maastik . </s> <s> Vulkaani tippu pole kusagil näha ja kaldeerani jõudmiseks peab hoolsalt suunda valima . </s> <s> Seejuures keskmine tõus on ainult kolme kraadi ringis . </s> <s> See teeb oma kümmekond meetrit tõusu paarisaja horisontaalmeetri kohta . </s> </p>
<p> <s> Silmaga haaratavaid efektseid vaateid peaks nägema see rännumees , kes kaldeerani jõuab . </s> <s> Vulkaani ülaservalt kuni 2,5 kilomeetrit allpool laiuva kaldeera põhja ja püstloodis seinte uurimiseks oleks kasulik omada korralikku binoklit , sest hiidkraatri suurim läbimõõt on 90 kilomeetrit . </s> <s> Olympus Mons'i kaldeera ehitus annab tunnistust sellest , et eri aegadel on siin laava välja voolanud vähemalt kuuest erinevast kohast . </s> </p>
<p> <s> Teisi Marsi vulkaane </s> </p>
<p> <s> Olympus Mons'ist poolteise tuhande kilomeetri kaugusel asub kolm veidi väiksemat hiiglast , kilpvulkaanid Ascraeus Mons , Arsia Mons ja Pavonis Mons . </s> <s> Üksteisest asuvad nad 500-600 kilomeetri kaugusel , ja kuna nende läheduses on veel mõned väiksemad vulkaanid , siis on kogu see Tharsise küljel asuv Marsi piirkond kaetud laavaväljadega . </s> <s> Marsi suured kilpvulkaanid sarnanevad kujult Havai vulkaanidega , aga oluline vahe on mõõtmetes . </s> <s> Maa suurima vulkaani Mauna Loa kõrgus on 8742 meetrit mõõdetuna Vaikse ookeani põhjal asuvalt jalamilt . </s> <s> Jalami mõõtmed on 97 x 48 kilomeetrit . </s> <s> Ruumalalt jääb Maa rekordimees peaaegu 100 korda alla Marsi omale . </s> <s> Mauna Loa jalam mahuks parajasti Olympus Mons'i kaldeerasse ! </s> <s> Ka teised Marsi suurimad vulkaanid ületavad Mauna Loa ruumala mitmekümnekordselt . </s> </p>
<p> <s> On teada , et Maa kilpvulkaanide laava on väga vedel ja seetõttu hästi voolav , millest tulenevad kilpvulkaanide lauged nõlvad . </s> <s> Ilmselt pidi väga vedel olema ka Marsi hiidvulkaanide laava , mis kaldeerast väljudes enne tahkestumist jõudis voolata mööda lauget nõlva sadade kilomeetrite kaugusele . </s> </p>
<p> <s> Marsil leidub ka väiksemaid vulkaane . </s> <s> Mauna Loaga mõõtmetelt üsna sarnane on Ceraunius Tholus , mida välisilme järgi liigitatakse tuhavulkaanide hulka . </s> </p>
<p> <s> Tyrrhena Patera seevastu on üks Lõuna kõrgmaa vulkaanidest , mis oluliselt erinevad Tharsise ala nimekaimudest , nad on palju madalamad ja ka lamedamad . </s> <s> Tyrrhena Patera kõrgus üle ümbritseva ala on alla kahe kilomeetri . </s> <s> Vulkaani nõlvadel on palju tipu piirkonnast enam-vähem radiaalselt väljuvaid laiu , ilmselt erosiooni tekitatud orgusid . </s> <s> Tugev erosioon annab tunnistust sellest , et tegemist võib olla tuhavulkaaniga . </s> </p>
<p> <s> Mitmetes Marsi piirkondades leidub hulgaliselt tipus asuvate kraatritega künkaid . </s> <s> Arvatavasti ei ole siiski tegemist pisivulkaanidega . </s> <s> Need pseudokraatrid võisid tekkida siis , kui kaugemalt pärit kuum laava , voolates üle kergelt lenduvaid aineid sisaldava pinnase , kutsus esile auruplahvatusi . </s> </p>
<p> <s> Miks on Marsi vulkaanid suuremad kui Maal </s> </p>
<p> <s> On vähemalt kaks tegurit , mis on soodustanud väikesel Marsil suurte vulkaanide teket . </s> <s> Esiteks on raskuskiirendus Marsi pinnal 2,6 korda väiksem kui Maal , mis kahtlemata kergendab laava ülespoole liikumist . </s> <s> Teiseks soodsaks asjaoluks on Marsi koore suurem stabiilsus . </s> <s> Maal toimuvad mitmesugused tektoonilised liikumised ja tervete mandrite triivid , mistõttu kord tekkinud laavalõõrid mõne aja pärast kaotavad ühenduse magmakolletega ning laaval tuleb otsida väljapääsu teises kohas . </s> <s> See on üks põhjus , miks Maal esineb lausa vulkaanide ridu . </s> </p>
<p> <s> Ilmselt on tektooniliselt palju rahulikuma Marsi vulkaanid saanud tegutseda samades kohtades hoopis pikemat aega võrreldes Maa omadega ning seetõttu kujundanud ka suuremaid kilpe ja kupleid . </s> <s> Otsustades kaldeerade keerukate kujude järgi , võis Marsi vulkaanide , näiteks Olympus Mons'i , tegevuses ette tulla küll päris pikki seisakuid , kuid pärast pausi hakkas laava väljuma peaaegu endisest kohast . </s> </p>
<p> <s> Marss ei pruugi olla täiesti kustunud </s> </p>
<p> <s> Marsi vulkaanid on suured , aga rahunenud . </s> <s> Tegutsevaid tulemägesid praegusajal ei ole . </s> <s> Nende vanust hinnatakse meteoriidikraatrite arvukuse järgi . </s> <s> Selle põhjal on selgelt näha , et laavaväljadel on tunduvalt vähem kraatreid võrreldes enamikuga Lõuna kõrgmaast , mis tähendab , et vulkaanilised alad on suhteliselt noored . </s> <s> Kui palju on nad nooremad 3,5 -4 miljardi aasta vanustest rikkalikult kraatritega kaetud aladest , on raske öelda . </s> </p>
<p> <s> Veel viis aastat tagasi arvati , et Marsi sisemus jahtus juba kauges minevikus ja viimased tulemäed tegutsesid miljard või enam aastat tagasi . </s> <s> Need hinnangud olid saadud 1970. aastatel töötanud Mariner 9 ning Viking 1 ja Viking 2 tehtud fotode põhjal , kus olid nähtavad ainult mõnesajameetrise ja suurema läbimõõduga meteoriidikraatrid . </s> <s> 1997. aastal tööd alustanud Mars Global Surveyor saadab Marsi juurest Maale hoopis detailsemaid pilte , kus on eristatavad kümmekonna-meetrised kraatrid . </s> <s> Mitmed nende piltide analüüsijad arvavad , et mõned Marsi vulkaanid tegutsesid alles hiljuti . </s> </p>
<p> <s> Näiteks Arsia Mons'i kaldeerat peetakse mitte vanemaks kui 40-100 miljonit aastat . </s> <s> Elysium Mons'i nooremate laavavoolude vanuseks saadi 20 miljonit aastat . </s> <s> Need on küll pikad ajavahemikud võrreldes inimeaga , aga Marsi koguvanusest on see alla poole protsendi . </s> <s> Raske on uskuda , et Marsi vulkaanid just nüüdisajal otsustasid lõplikult kustuda . </s> <s> Kindlasti on Marsi vulkaaniline aktiivsus järjest vähenenud ja mõne vulkaani elustamine lähema mõnesaja või tuhande aasta pärast on vähe tõenäone , kuid kümne-kahekümne miljoni aasta jooksul võib see juhtuda . </s> </p>
<p> <s> Licancabur'i kaldeera - Marss Maal </s> </p>
<p> <s> Marsi kõrgemad vulkaanilised alad on tõenäoliselt steriilsed , kindlasti steriilsusele lähemal võrreldes teiste piirkondadega . </s> <s> Kunagise võimaliku elu jäljed on seal maetud laavavoolude alla . </s> <s> Marsi teistelt aladelt pärit hüpoteetiliste mikroorganismide sinna asumist takistavad aga suurtest kõrgustest tingitud hõredam atmosfäär , madalam temperatuur , elusorganismidele ohtliku Päikese ultraviolettkiirguse suurem intensiivsus jne. </s> <s> Kui Marsilt elu otsida , siis viimases järjekorras tasub seda teha Olympus Mons'i tipul . </s> </p>
<p> <s> Vastupidiselt sellele on elu Maal sedavõrd lopsakas , et vulkaanipursete järgsed madalamad elutud alad asustatakse kiiresti , eriti troopikas . </s> <s> Katastroofid unustatakse ja vulkaanijalamite külluslik loodus meelitab varsti kohale ka inimesi , mistõttu vulkaanide tegevuse aktiviseerumisega kaasnevad tihti suured inimkaotused . </s> <s> Vulkaanikoonuste ülemiste alade asustamine ja seal elamine on Maalgi raskendatud , suurimatel kõrgustel isegi sedavõrd , et sealsetes elutingimustes võib näha mõningat analoogi Marsi tingimustega . </s> </p>
<p> <s> Ühe sellise marsilaadse kohana on teadlased asunud uurima Tshiili-Boliivia piiril asuvat Licancaburi . </s> <s> 5916 meetri kõrgust kustunud vulkaani . </s> <s> Viimati tegutses see mõni tuhat aastat tagasi , praegu on puhkusel . </s> <s> Vulkaani kaldeeras asub maailma kõrgeim järv , mis enamuse ajast on kaetud jääga , kuid asustatud mikroorganismidega . </s> <s> Elutingimused Licancaburi tipus pole kaugeltki nii karmid , nagu Marsil praegu . </s> <s> Ent võivad mingil määral olla võrreldavad nendega , mis valitsesid Marsil 3,5 miljardit aastat tagasi . </s> <s> Öeldut arvestades on NASA asunud korraldama uurimisekspeditsioone Licancaburi kaldeerasse , et selgitada milliseid kaitse- ja kohastumismehhanisme võisid kasutada kunagised Marsi asukad , kui varasem , arvatavalt praegusest tunduvalt tihedam Marsi atmosfäär hõrenema hakkas ja elutingimused seal halvenesid . </s> </p>
<p> <s> MIHKEL JÕEVEER ( 1937 ) on Tartu Observatooriumi kosmoloogia osakonna vanemteadur , Tartu Tähetorni Kalendri toimetaja . </s> <s> Füüsika-matemaatikakandidaat . </s> </p>
<p> <bibl> <author> <s> Mihkel Jõeveer </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 1 , 2003 </head>
        <div2 type="artikkel"><head> Kuidas õhku veeldada </head>
<p> <hi rend="rasvane"> <s> Pealkirjas esitatud probleem võib tunduda sama tark kui soov rauast kulda saada . </s> <s> Nii see siiski pole - õhu veeldamise all mõeldakse mitte õhu muutmist veeks , vaid õhu vedelaks tegemist . </s> </hi> </p>
<p> <s> Täpsemalt - küsimus on selles , kuidas kõiki neid gaase , mis kokku õhu moodustavad , vedelikeks muuta . </s> <s> Veeldamine pole paraku ainus protsess , millele eestikeelse nime valimisel piisavalt mõeldud pole . </s> <s> Et õhu koostises leidub mitmeid gaase , võib õhust eraldada mitut vedelikku . </s> <s> Aga kuidas ? </s> <s> Kodustes tingimustes kõike paraku teha ei saagi . </s> </p>
<p> <s> <gap rend="pilt"/> Joonis 1. </s> <s> Gaasi rõhu muutumine kokkusurumisel . </s> <s> Iga joon kujutab rõhu muutumist ühel kindlal temperatuuril . </s> <s> Vaatleme joonist 1 , kus on kujutatud ühe gaasi , näiteks süsihappegaasi , rõhu muutumist kokkusurumisel . </s> <s> Seega alustame joonise parempoolsest osast ja liigume pilguga vasakule . </s> </p>
<p> <s> Millest need graafikud räägivad ? </s> <s> Esiteks . </s> <s> Miks on neid mitu ? </s> <s> Sellepärast , et kokkusurutava gaasi temperatuur võib olla erinev . </s> <s> Mida kõrgemal graafik joonisel asetseb , seda soojem on gaas . </s> <s> Teiseks . </s> <s> Mida allapoole tulla , seda suurema jõnksu graafik teeb . </s> <s> Alumistel joontel on üks osa sirge . </s> <s> Seega püsib seal rõhk muutumatu . </s> <s> Miks ? </s> <s> Sest just seal toimub gaasi muundumine vedelikuks . </s> <s> Miks rõhk ikkagi ei suurene ? </s> <s> Asi on selles , et mida kõvemini suruda , seda rohkem gaasi muundub vedelikuks . </s> <s> Aur ( aga mis üks gaas muud on kui hõre aur ) on seal küllastunud olekus . </s> <s> On hästi teda , et igasse liitrisse õhku saab salvestada vaid kindla koguse veeauru . </s> <s> Surud kokku - nii kui ruumala väheneb , muutub n-ö ülearune veeaur veeks . </s> <s> Miks peaks siis rõhk suurenema ? </s> </p>
<p> <s> Kolmandaks . </s> <s> Vasakul pool sirget teeb graafik järsu tõusu . </s> <s> See ütleb , et väiksel ruumala vähenemisel suureneb rõhk järsult . </s> <s> Põhjus on selles , et kogu gaas on muutunud vedelikuks . </s> <s> Eks püüa vett kokku suruda ! </s> <s> Neljandaks . </s> <s> Joonise keskel on üks punkt , mida nimetatakse kriitiliseks punktiks . </s> <s> Sellest kõrgemal olevatel graafikutel sirge osa puudub , sellest allpool olevatel graafikutel on sirge osa olemas . </s> <s> Seejuures - mida madalam temperatuur , seda pikem see sirge osa on . </s> <s> Joonisele on tõmmatud sirgete osade otsi ühendav kõver . </s> <s> Selle all esineb aine küllastunud auruna ja vedelikuna . </s> <s> Kriitilises punktis endas pole aurul ja vedelikul mingit vahet , ülalpool kriitilist punkti esineb aine aga gaasilises olekus ehk küllastumata auruna . </s> </p>
<p> <s> Vaatlemegi kriitilist punkti lähemalt . </s> <s> See kujutab gaasi kriitilist olekut . </s> <s> Gaasi olek on teatavasti määratud tema ruumala , rõhu ja temperatuuriga . </s> <s> Erinevate ruumalade saavutamine pole probleem . </s> <s> Aga millised on kriitilised rõhud ja temperatuurid ? </s> </p>
<p> <s> Alustame veeaurust , mille veeldamisel tõepoolest vett saab . </s> <s> Kui veeauru kõvasti kokku pressida , saab temast vedelat vett isegi 374-kraadise kuuma käes . </s> <s> Selleks tuleks teda 226-kordselt kokku suruda . </s> <s> Aga nende pingutuste järele pole vajadust . </s> <s> Õhus leiduv veeaur muutub jahtumisel uduks iseenesest , ilma kokku surumata . </s> <s> Sest mida jahedam on , seda aeglasemalt molekulid liiguvad ja seda rohkem on molekulidevahelistel jõududel aega vee molekule piiskadeks kokku koguda . </s> </p>
<p> <s> Süsihappegaasi vedelaks muutmisel pole samuti raskusi . </s> <s> Toatemperatuuril saab teda vedelaks muuta juba 60-atmosfäärisel rõhul . </s> </p>
<p> <s> Hapnikuga ja lämmastikuga on palju rohkem tegemist . </s> <s> Sest kui gaasi temperatuur on kõrgem kui antud aine kriitiline temperatuur , ei saagi seda vedelikuks muuta , ükskõik millist survet avaldada . </s> <s> Tuleb jahutada vähemalt kriitilise temperatuurini . </s> <s> Need aga on kõvad külmakraadid . </s> </p>
<p> <s> Õhus leiduvat hapnikku on ka ise võimalik vedelaks muuta ja seda me koolis ka igal aastal vähemalt korra tehakse . </s> </p>
<p> <s> Katseks on vaja vedelat lämmastikku , mida on täiesti võimalik hankida , tühja kilekotti ja nõud , kuhu kilekott ära mahub . </s> <s> Vedelat lämmastikku tuleb hoida lahtises nõus , sest see keeb temperatuuril -196 -C . </s> <s> Kinnises anumas läheks rõhk nii suureks , et see lõhkeks . </s> <s> Nüüd on vaja kilekotti puhuda õhku ja kotile sõlm peale teha . </s> <s> Seejärel tuleb vedelat lämmastikku nõusse kallata ja õhku täis kilekott vedela lämmastiku sisse toetuma asetada . </s> <s> Järgnev on seda väärt , et järele proovida . </s> <s> Kõigepealt hakkab kilekott kokku tõmbuma , sest jahtumisel kotis oleva õhu rõhk väheneb ja väljaspool kotti olev õhk surub ta kokku . </s> <s> Peagi hakkab koti sisse valget lund tekkima , mis on tegelikult tahke süsihappegaas . </s> <s> See tekib siis , kui kotis on temperatuur langenud -78,5 kraadini , mis on süsihappegaasi tahkumistemperatuur . </s> <s> Edasisel jahtumisel hakkab tekib koti sisse ka vedelikku . </s> <s> Esialgu hapnikku , peagi veel lämmastikku . </s> <s> Millistel temperatuuridel ? </s> <s> Tabelist nähtub , et suure surve all ( kriitilistel rõhkudel ) tekiks vedelat hapnikku 119 , lämmastikku 147 kraadise pakase käes . </s> <s> Et me aga survet ei avaldanud , saame hapnikku -183 , lämmastikku aga -196 kraadistel temperatuuridel , sest gaas muundub vedelaks samal temperatuuril , kui ta vedelas olekus soojendamisel keema läheb . </s> </p>
<p> <s> Kuidas tööstuslikult õhu veeldamine käib ? </s> <s> Ühe seadme skeem on joonisel 2. </s> </p>
<p> <s> <gap rend="pilt"/> Joonis 2. </s> <s> Õhu veeldamise seade . </s> <s> Kompressoris A üles liikuv kolb surub õhu kokku , kusjuures rõhk suureneb mõnekümne atmosfäärini ja seejuures kuumeneb . </s> <s> Jahutamiseks suunatakse see kõigepealt läbi külma voolavasse vette paigutatud torustiku C. Seejärel liigub õhk , mis on juba jahedam , kuid ikkagi suure rõhu all , silindrisse B , kus ta paisub ja lükkab kolbi paremale . </s> <s> Et õhk teeb tööd oma siseenergia arvel , siis ta jahtub veelgi . </s> <s> Temperatuur langeb alla kriitilise ning tekkinud vedel õhk voolab anumasse D. </s> </p>
<p> <s> MART KUURME ( 1948 ) on Tallinna Reaalkooli füüsikaõpetaja . </s> <s> Pedagoogikamagister . </s> </p>
<p> <bibl> <author> <s> Mart Kuurme </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Ülesanded olümpiarõngastega </head>
<p> <s> <hi rend="rasvane"> Järjekordsed Enigma ülesanded leiab huviline trükinumbrist . </hi> </s> </p>
<p> <s> Tuletame siinkohal meelde , et ülesande õigest vastusest veel ei piisa . </s> <s> Ära tuleb näidata ka lahenduskäik jooniste või/ja selgituste näol , ükskõik kuidas Te ka ei vastaks : kas kirja teel või e-postiga aadressil : horisont@horisont.ee. </s> </p>
<p> <s> Horisondis 1/2003 ilmunud ülesande vastus . </s> </p>
<p> <s> Kaheteistkümnest pakutud kujundist on unikursaalsed seitse : 1 , 5 , 6 , 7 , 9 , 10 , 11. </s> <s> Niisiis saab neid joonistada ühekordse joonega pliiatsit paberilt tõstmata . </s> </p>
<p> <s> Õigesti vastasid Ervin Kaljula ja Rene Rünt Harjumaalt , Aiti-Marin Eisenschmidt Haapsalust , Allar Padari Ilmatsalust , Ariel Palmiste Kullamaalt , Leelo Laurits Kütiorult , T. Haas Lääne-Virumaalt , Heidy Meriste Maidlast , Anton Hirv Paatsalust , Kadre Saare Puiatust , Veiko Väljak Pärnumaalt , Annely Press Rakverest , Tiit Pruul Saaremaalt , Kirill Alektorov , Gert Kello , Siim Klaassen , Kairi Kruus , Martin Küüsmaa , Ethel Lillemägi , Madli Petuhhov , Raul Savimaa ja Marje Tammest Tallinnast , Erko Sapelkov Tartumaalt , Kadri Sügis ja Zepp Uibo Tartust , Marje Kask Tihemetsast , Toomas Tursk Viljandimaalt , Rein Tikvelt . </s> <s> Vokalt ning Maris Jagosild , Kaja Luks , Marge Pahapill , Taavi Pungas ja Janek Uin . </s> </p>
<p> <s> Neist igaühe arvele kantakse 7 punkti ja nad asusid ka meie aastast võistlust juhtima . </s> <s> Kuus punkti kogusid Mats Joonas ja Sirje Kulla Tartumaalt ning Jüri Reitel ja Tambet Mae . </s> </p>
<p> <s> Tuletame siis meelde , et kõige rohkem aasta lõpuks punkte kogunud lahendaja sõidab Soome Heurekale . </s> </p>
<p> <s> Võistlustingimused on toodud eelmises Horisondis . </s> </p>
<p> <s> Horisondi aastatellimuse võitis seekord Aiti-Marin Eisenschmidt Haapsalust . </s> <s> Temal palub toimetus võtta ühendust telefonil 6115 324 või 6115 320. </s> </p>
<p> <bibl> <author> <s> Tõnu Tõnso </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Ajalugu - paljude lemmikaine </head>
<p> <hi rend="rasvane"> <s> Eelmise aasta Horisontides oli põhitähelepanu pööratud reaalainete - matemaatika , füüsika , keemia ja informaatika - olümpiaadidele . </s> <s> Tutvustasime Eesti paremaid neil aladel , samuti rahvusvahelistel olümpiaadidel edukalt esinenud õpilasi . </s> <s> Ent õpilastevaheline mõõduvõtmine üksteiselt käib teisteski ainetes . </s> </hi> </p>
<p> <s> Nii nagu reaalainetes , korraldatakse üle-eestilisi koolinoorte jõuproove ka humanitaaria valdkonnas . </s> <s> Näiteks vabariiklikke ajaloo-olümpiaade on peetud kaheksateistkümnel korral . </s> <s> Neist esimene oli 1966. aastal Tallinnas ja viimane täpselt aasta tagasi Tartus . </s> </p>
<p> <s> Traditsioonist </s> </p>
<p> <s> Kuni 1993. aastani viidi olümpiaadi lõppvoorud läbi erinevates linnades . </s> <s> Pärnu , Narva ja Viljandi jaoks oli üleriigilise ajaloo-olümpiaadi korraldamine tähtis sündmus . </s> <s> Oma toetust ürituse õnnestumiseks pakkusid kohalikud haridusametnikud ja linnavalitsus . </s> <s> Viimasel viiel korral on sel puhul kogunetud Tartusse . </s> </p>
<p> <s> Olümpiaadide korraldamise eest on vastutanud Haridusministeeriumi juures tegutsenud ainenõukogu . </s> <s> Peamised organisaatorid olid aastakümneid Allan Liim ja Hillar Palamets , kuid ka Laine Levald , Vilma Kahk ja Vikki Pennonen . </s> <s> Institutsioonidest oli ainenõukogul hea koostöö Tartu Ülikooli , Tallinna Pedagoogikaülikooli , Ajaloo Instituudi ja Eesti Rahva Muuseumiga . </s> </p>
<p> <s> Olümpiaadide läbiviimise peamine eesmärk oli tollal ja on ka praegu motiveerida õpilasi ajalooga sügavuti tegelema , ajalooraamatuid lugema ning leida järelkasvu ajaloo osakonnale . </s> </p>
<p> <s> Tuntud ühiskonnategelastest on olnud ajaloo-olümpiaadi üldvõitjad Tõnis Lukas ( Riigikogu liige , endine haridusminister ) , Urmas Klaas ( Postimehe peatoimetaja ) , Anu Järs ( Eesti Rahva Muuseumi töötaja ) , Aadu Must ( Tartu linnavolikogu esimees , TÜ ajaloo osakonna õppejõud ) , Raul Mälk ( Välisministeeriumi asekantsler , endine suursaadik ) , Karl Pajusalu ( TÜ filoloogiadoktor ) . </s> </p>
<p> <s> Mullune ajaloo-olümpiaad </s> </p>
<p> <s> Viimaste , 18. üleriigiliste ajaloopäevade korraldajaks oli Haridusministeeriumi lepingulise partnerina esmakordselt ainenõukogu asemel Eesti Ajalooõpetajate Selts . </s> <s> Õpilaste jaoks ei muutnud see midagi . </s> <s> Samaks jäi ülesannete vorm ja olümpiaadi korraldus . </s> </p>
<p> <s> Toome siinkohal ära olümpiaadi teemad : 6. klass - Vana-Kreeka , 7. klass - Eesti keskajal , 8. klass - Vene impeerium , 9. klass - Eesti põhiseadused ja riigikord 20. sajandil , 10. klass - ärkamisaeg , 11. klass - barokiaeg , 12. klass - maailm aastail 1938-1945. </s> <s> Juhendi ja soovitatava kirjanduse nimekirja koostamisel ütlesid oma sõna Seltsi liikmed . </s> <s> Piirkondliku vooru küsimused tõlgiti ka vene keelde . </s> </p>
<p> <s> Lõpliku valiku kirjanduse loetelust tegi komisjon , mille koosseisu kuulusid : Urma Linnus - Tartu Miina Härma Gümnaasium , 6. klassi ülesannete koostaja , Harry Laiv - Kadrina Keskkool , 7. klassi ülesannete koostaja , Tiia Luuk ( olümpiaadi komisjoni esimees ) - Tallinna Reaalkool , 8. klassi ülesannete koostaja , Ilje Piir - Nõo Reaalgümnaasium , 9. klassi ülesannete koostaja , Mare Oja - Riiklik Eksami- ja Kvalifikatsioonikeskus , 10. klassi ülesannete koostaja , Andres Adamson - Jaan Tõnissoni Instituudi Koolituskeskus , 11. klassi ülesannete koostaja , Ivo Maripuu - Orissaare Gümnaasium , 12. klassi ülesannete koostaja . </s> </p>
<p> <s> Selgus , et õpilaste ajaloohuvi pole aastatega kahanenud . </s> <s> Piirkondlikus voorus osales 2052 õpilast , kõige enam 6. ja 7. klassidest . </s> <s> Kaasata olümpiaadile sel moel ka nooremate klasside õpilasi on end igati õigustanud , sest nii nagu kõikides ainetes , tuleb ka ajaloohuvi ja lugemuse toetamisega alustada varakult . </s> </p>
<p> <s> Lõppvooru kutsuti sada 9.-12. klassi õpilast : iga piirkonna vastava vanuseastme võitja ja lisaks viis paremat üle Eestimaa punktisumma alusel . </s> </p>
<p> <s> Selliste põhimõtete järgimine innustab erinevate paikade õpilasi oma teadmisi eakaaslastega võrdlema . </s> <s> Kui lõppvooru kutsumise aluseks oleks ainult kogutud punktisumma , ei oleks ka üritus üle-eestiline ning konkureerima hakkaksid ainult teatud koolid . </s> </p>
<p> <s> Lõppvooru küsimused koostas Tartu Ülikooli zhürii : Ago Pajuri ( esimees ) - 9. klass , Erki Teder - 10. klass , Birgit Kibal - 11. klass , Rain Roosileht - 12. klass . </s> </p>
<p> <s> Samal ajal , kui õpilased kirjutasid Nõo Reaalgümnaasiumis olümpiaaditöid , kuulasid õpetajad kirjandusmuuseumis huvitavaid loenguid . </s> <s> Lektoriteks olid Toomas Alatalu , Kaido Jaanson ja David Vseviov . </s> </p>
<p> <s> Olümpiaaditööde kirjutamise järgselt oli osavõtjatel võimalus teha jalutuskäik Nõos , vaadata filmiprogrammi ning omavahel muljeid ja mõtteid vahetada . </s> </p>
<p> <s> Parimaid ajalootundjaid võõrustati Riigikohtus , Riigiarhiivis , Eesti Rahva Muuseumis ja Tartu Ülikooli ajaloo osakonnas . </s> <s> Kohtumisel sealsete õppejõududega said abiturientidele selgemaks üliõpilaste vastuvõtutingimused ja edasiõppimise võimalused . </s> <s> Saadi ka kinnitus , et olümpiaadil abituuriumi arvestuses kolmele esimesele kohale tulnud õpilased võetakse Tartu Ülikooli soodustingimustel . </s> </p>
<p> <s> Mare Oja on Eesti Ajalooõpetajate Seltsi esinaine </s> </p>
<p> <bibl> <author> <s> Mare Oja </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Millises Aafrika riigis asub suurim eestlaste kogukond ? </head>
<p> <s> <hi rend="rasvane"> Ligikaudu 150 000 eestlast , see on 13 protsenti kõigist eestlastest ehk iga kaheksas eestlane , ei ela filosoofiadoktori Raimo Raagi andmetel alaliselt Eestis . </hi> </s> </p>
<p> <s> Eestlased on suutnud kohaneda ja leidnud omale kodu kõikidel mandritel , sealhulgas ka Aafrikas . </s> <s> Tänapäeval asub väliseestlaste suurim kogukond Mustal Mandril Lõuna-Aafrika Vabariigis . </s> </p>
<p> <s> Ehkki esimene eestimaalane astus Lõuna-Aafrika pinnale teadaolevalt juba 1663. aastal ning hilisemal perioodil sattusid sinna lühemaks või pikemaks ajaks erinevatel põhjustel veel mitmed Eesti asukad ( näiteks Inglise-Buuri sõja aastail viibis Lõuna-Aafrikas hulk eestlasi ja eestisakslasi ) , jäi püsiva Eesti kogukonna kujunemise algus Lõuna-Aafrikas siiski 1920. aastate lõppu . </s> <s> 1927. aastal avaldas Päevaleht kiitva ja reklaamiva artikli omaaegse Lõuna-Aafrika Uniooni kohta , nimetades seda uueks Ameerikaks ja piiramata võimaluste maaks . </s> <s> Samal aastal asuski sinna elama Tartumaalt pärit Endel Muna , endine kaubandus-tööstusministeeriumi ametnik ning ajaleht Kaja kaastöötaja . </s> <s> Ta rajas Kapimaal karjafarmi , jätkates paralleelselt ka ajakirjanduslikku tööd , hiljem tegutses fotograafina Durbanis . </s> <s> Praktiliselt võib teda pidada Eesti kogukonna rajajaks Lõuna-Aafrika Unioonis . </s> <s> Peatselt , 1920. aastate lõpul , järgnesid talle mitmed ettevõtlikud eestlased , kes teenisid elatist erinevates valdkondades : rajati farme , äriettevõtteid , töötati inseneridena kaevandustes või teedeehitustel . </s> <s> Enamik eestlastest püsiasukaid omandas LAU kodakondsuse . </s> <s> Viimase saamine polnud väga raske , sest peale inglaste ja hollandlaste suhtuti üldiselt kõige soosivamalt skandinaavlastesse , millisesse kategooriasse arvati ka eestlased . </s> <s> 1930. aastate lõpuks kujunes eestlaste koloonia ligikaudu 30-liikmeliseks . </s> <s> Eestlastest väljarändajate suhteline arvukus Lõuna-Aafrika Unioonis oli ka üheks põhjuseks , miks selles kauges riigis 1933. aastal Eesti konsulaat avati . </s> </p>
<p> <s> Suurem ümberasujate laine jäi aga Teise maailmasõja järgsesse perioodi , kui mitmed Eesti sõjapõgenikud jõudsid Rootsi kaudu Lõuna-Aafrikasse . </s> <s> Aastatel 1946-1948 suundus Rootsist Lõuna-Aafrikasse neli väikest alust , pardal kokku 86 inimest . </s> <s> Praegu elab enamik eestlasi Lõuna-Aafrika Vabariigi suuremates linnades nagu Pretoria , Johannesburg , Kaplinn . </s> </p>
<p> <s> 1971. aastal Lõuna-Aafrika Vabariigis ilmunud entsüklopeedias märgitakse eestlasi ära kui ühte väiksemat rahvusgruppi riigis , tuues üldarvuks ligikaudu 150 eestlast . </s> <s> Johannesburgis ja Kaplinnas tegutsenud ning eestlust ülal hoidnud Eesti seltside tegutsemise kõrgaeg jääb 1950. ja 1960. aastatesse , kuid praeguseks on nende tegevus mitmetel põhjusel soikunud . </s> <s> Jääb vaid loota , et ligikaudu 100 inimese piirile küündiv Eesti kogukond , mis tundub kaduvväikesena rohkem kui 43 miljoni elanikuga LAV-is , jääb püsima . </s> </p>
<p> <bibl> <author> <s> Karin Hiiemaa </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Kuidas edeneb virtuaalse Tartu ehitamine ? </head>
<p> <s> <hi rend="rasvane"> MTÜ Arheoloogia ja ehitusajaloo grupp AEG hakkas Tartu arheoloogilistel kaevamistel päevavalgele toodud kultuurkihte ja ehitisi arvuti abil digitaalselt fikseerima ja joonestama alates 1996. aastast . </hi> </s> </p>
<p> <s> Nende jooniste põhjal oli hiljem võimalik arvutis konstrueerida arheoloogiliselt uuritud kaevandite ruumilisi mudeleid . </s> <s> Seejärel hakkasime ka juba varasematel aastatel teostatud kaevamiste jooniseid digitaliseerima , jooni vektoriseerima jne. </s> </p>
<p> <s> Kui umbes samal ajal valmis firmasK &amp; H ka Tartu digitaalne alusplaan , olid loodud teatud tingimused , et hakata aastate vältel kogunenud tohutut andmehulka osaliseltki mingile terviklikule alusele koondama . </s> <s> Samale alusele kohendasime ka osa 17. ja 18. sajandist säilinud Tartu linnaplaanidest . </s> </p>
<p> <s> Selline töö on üsna tuim , kuid juba töö algfaasis oli selge eesmärk - ruumiliste rekonstruktsioonide loomine . </s> <s> Kõige lihtsam oli algatuseks luua 17. sajandist pärinevate plaanide ja Raekoja platsi fassaadide joonise alusel pilt Tartu keskaegsest Suurturust , püüdes kõrvale jätta hilisemaid lisandusi ja kasutades keskajast pärinevaid ehitisi . </s> <s> Hilisemas mudelis lisati linnamüür koos tornide ja väravatega ning kirikute rekonstruktsioone . </s> </p>
<p> <s> Arvutigraafik Harri Hinn lõi väljakaevatud telliste ja gooti ehitistele spetsiifilise müürilao alusel täiesti uued pinnakatted , mida kasutati rekonstrueeritud hoonete juures , sama kehtib põhimõtteliselt ka munakividest sillutiste , palkhoonete palkide ja teiste objektide puhul , kuna mitmesugustes programmides pakutavate materjalide kujutiste kasutamisel ei ole võimalik saavutada küllalt realistlikku pilti . </s> </p>
<p> <s> Muidugi erinevad virtuaalse Tartu mudelis need osad , mis on koostatud arheoloogilistel kaevamistel hangitud teadmiste alusel , oma detailideni küündiva täpsuse poolest seni uurimata piirkondadest , mida on kujutatud vaid tingliku taustana . </s> <s> Seepärast on mudeli alusel tehtud videoklipid , mis viivad vaataja läbi keskaegse Tartu , seotud peamiselt uurijatele tuntud piirkondadega . </s> <s> Seniste kogemuste alusel on juba selge , et see on kõige lihtsam ja tõhusam viis tutvustada võimalikult paljudele huvilistele keskaegse Tartu uurimise tulemusi . </s> </p>
<p> <s> Arheoloogilistel kaevamistel salvestatud videomaterjalide , tänapäevast äratuntavat situatsiooni kujutava videopildi ja samast tehtud keskaegse linnapildi rekonstruktsioonide üksteise sisse sulatamine ja nende vaheldumine annab näiteks õpilasest vaatajale meeldejäävalt edasi mõnedki põhilised faktid keskaegse Tartu kohta . </s> </p>
<p> <s> Maailmas on sarnaseid rekonstruktsioone tehtud nii Rooma impeeriumi tähtsamate ehitiste kui ka Egiptuse ja antiikse Kreeka templite kohta , pronksiaegsetest asulatest ning hoonetest jne. </s> <s> Meie poolt teostatud tööle kõige sarnasem on keskaegse Turu linna rekonstruktsiooni ehitamine . </s> <s> Selle projekti tegijatega oleme ka kogemusi vahetanud . </s> <s> Enamikku selles vallas tehtud töid ei saa internetis vaadelda , vaid neid näidatakse virtuaalselt rekonstrueeritud objekti juures vastavates muuseumides . </s> <s> 1998. aastal Barcelonas peetud konverentsil Computer Applications in Archaeology oli ligi kahetunnine programm , kus demonstreeriti taolisi ajalooliste ja arheoloogiliste objektide virtuaalseid mudeleid ning vastavat temaatikat käsitleti ka teaduslikes ettekannetes . </s> </p>
<p> <s> Oma seni viimases , paar aastat tagasi valminud virtuaalse keskaegse Tartu videoklipis , mida võib näha Tartu Linnamuuseumi ekspositsioonis , kasutasime me lisaks kõigele ehitiste , rajatiste ja linnakeskkonna üldise kujutamisega seotule ära ka mõned üsna lihtsad lahendused , mille abil võib taasloodud keskkonda paigutada kõndima inimesi , lendama linde ja liblikaid . </s> <s> Taolised lisandid aitavad vaatajaid köita ja hoida nende meeli erksana . </s> </p>
<p> <s> Nagu varem , ei ole kahjuks ka praegu Tartu linnavalitsusel olnud tõsist huvi virtuaalse keskaegse Tartu vastu . </s> <s> Arheoloogiliste uurimistööde ja Tartu kohale kujunenud asula tekkeprobleemide lahendamiseks oleme vahepeal tegelenud Tartu loodusliku reljeefi mudeli loomisega . </s> <s> Uusi andmeid on lisandunud ka ulatuslikust kraavide süsteemist Tartu lõunapoolses eeslinnas . </s> </p>
<p> <s> Vastas Tartu Linnamuuseumi arheoloogia osakonna juhataja Rünno Vissak </s> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Äikesepilve saladused </head>
<p> <hi rend="rasvane"> <s> Küllap ootavad paljud Eestimaa inimesed , et keegi taevast katva halli vaiba sisse auke juurde torkaks . </s> <s> Sinist tahaks näha . </s> </hi> </p>
<p> <s> Küllap need lootused peagi täituvad . </s> <s> Aga musta tuleb ka . </s> <s> Sest pilvetornidest , mille kõrgus kümme ja rohkem kilomeetrit , valgus läbi ei pääse . </s> <s> Äikesepilvedest , ladinakeelse nimetusega cumulonimbus , see jutt tulebki . </s> <s> Rõhk on seejuures nendel protsessidel , mis toimuvad pilve sees ja mis seetõttu inimese silma eest varjatud . </s> </p>
<p> <s> <gap rend="pilt"/> Äikesepilve arengu- , küpsus- ja lagunemisstaadium . </s> <s> Noole suund näitab õhumasside liikumise suunda . </s> <s> Mida pikem on nool , seda suurem on kiirus . </s> </p>
<p> <s> Vaatleme äikesepilve elu neljas etapis . </s> <s> Need on sünnieelne aeg , varane areng , küpsus , millega kaasnevad välk , müristamine ja tugevad vihmavalingud ning lõpuks äikesepilve lagunemine . </s> </p>
<p> <s> Äikesepilve sündi ennustab enamasti vaikne , palav ja lämbe ilm . </s> <s> Kuid selle vaikuse varjus toimub päikesekiirte mõjul intensiivne aurumine veekogude pinnalt . </s> <s> Õhk muutub üha niiskemaks . </s> <s> Soojenenud õhk üha paisub , mistõttu tema tihedus väheneb . </s> <s> Jahedamatelt aladelt hiilib ligi külmem õhk , surub sooja õhu eest ära ning asub end Päikese kätte soojendama . </s> <s> Väljatõrjutud soe õhk asub pikale teele , mille pikkuseks võib kujuneda 10-15 , isegi 20 kilomeetrit . </s> <s> Nii saavad alguse tõusvad õhuvoolud , mida füüsikud konvektsioonivoogudeks nimetavad . </s> </p>
<p> <s> Alates ühe kilomeetri kõrguselt maapinnast hakkab veeaur taas veelduma , ühinedes piisakesteks . </s> <s> Miks ? </s> <s> Sest kõrgemale tõustes õhurõhk väheneb . </s> <s> Kuna väline rõhk on väiksem kui rõhk ülespoole tormava õhumassi enda sees , siis see õhumass paisub , kulutades selleks oma sisemisi energiavarusid . </s> <s> See viib temperatuuri langemiseni ja udu tekkimiseni . </s> <s> Juhtub sama lugu , mis niiske õhu jahtumisel maapealsetes tingimustes , mil tekib samuti udu . </s> </p>
<p> <s> Pilve arengus mängivad tähtsat rolli ka horisontaalsihis puhuvad jahedad tuuleiilid . </s> <s> Pilve alumisel n-ö korrusel esineb vesi lisaks veeaurule ka piiskadena , keskmistel korrustel nii piiskadena kui lumena , ülemistel korrustel on aga nii külm , et seal on vesi vaid jääkristallidena . </s> </p>
<p> <s> Niisiis tekivad aurust kiiresti ülespoole suunduvas niiskes õhumassis 1-3 kilomeetri kõrgusel veepiisad . </s> <s> Võiks arvata , et nüüd õhuvoogude tõus lakkab ja läheb sajuks . </s> <s> Tegelikult võib tõusvate õhuvoolude kiirus hoopis suureneda ! </s> <s> Sest vastupidiselt vee aurumisele , mis viib temperatuuri langemiseni , auru veeldumisel ehk kondenseerumisel energiat hoopiski vabaneb , mis takistab temperatuuri alanemist . </s> <s> Niisiis on pilve sisemuses ikka veel soojem kui ümberringi ning õhk hõredam kui pilve ümbritsev õhk . </s> <s> Seega on ka üleslükkejõud jätkuvalt olemas ning niiske õhk jätkab liikumist üha suurematesse kõrgustesse . </s> </p>
<p> <s> Mida kõrgemal , seda jahedam on atmosfäär . </s> <s> Külgtuuled toovad külma õhku pilve sisse . </s> <s> Tõus lakkab , jahtunud veerikas õhk hakkab allapoole vajuma . </s> <s> Pilv on küps , et anda sademeid . </s> <s> Allapoole langedes võivad veepiisad või raheterad veelgi suureneda alt üles suunduva veeauru arvel . </s> <s> Sajab nagu oavarrest . </s> </p>
<p> <s> <gap rend="pilt"/> Maakera koos oma atmosfääriga on tervikuna küll neutraalne , kuid erinimeliste laengute ruumilise eraldatuse tõttu tekib Maa ja tema atmosfääri ülemise kihi ( ionosfääri ) vahel pinge umbes 400000 volti . </s> <s> Elektrivälja jõujooned on seejuures suunatud Maa poole </s> </p>
<p> <s> Miks lööb välku ? </s> </p>
<p> <s> Siinkirjutaja lootis sellele küsimusele kiiresti vastuse anda . </s> <s> Ootamatult selgus , et ühest selgitust pole sugugi kerge leida . </s> <s> Selles artiklis vastust igatahes ei tule . </s> <s> Küll aga on esitatud etapid , mille kaudu liikudes on lootus usutav mudel luua . </s> </p>
<p> <s> Õhus on alati elektrit . </s> <s> Ka täiesti puhtas õhus leidub alati laetud osakesi . </s> <s> Sest Päikeselt liigub Maa poole peale valgust kandvate neutraalsete ( ilma laenguta ) footonite ka laetud osakesi . </s> <s> Nende arv jääb aga kõvasti alla maailmaruumi avarustest tulevas kosmilises kiirguses sisalduvate vesiniku , heeliumi , süsiniku , hapniku , raua jt ioonide arvust . </s> <s> Nende energia on miljoneid kordi suurem kui energia , mida on osakestele suudetud anda inimese poolt loodud kiirendites . </s> <s> Kui sellised energiapommid õhu molekulidega kokku põrkuvad , tekib ioone veelgi juurde . </s> </p>
<p> <s> Niisiis on õhk umbes 50 kilomeetri kõrgusel kosmiliste kiirte mõjul tugevasti ioniseeritud . </s> <s> Ka maakeral on küllaltki suur elektrilaeng . </s> <s> Mõlema laengu suurus on umbes 100 000 kulonit - ionosfääril positiivne , maapinnal negatiivne laeng . </s> </p>
<p> <s> Elektriväli paneb temas olevad laetud osakesed liikuma . </s> <s> Tekib elektrivool , mis on suunatud maapinna poole . </s> <s> Voolutugevus pole küll suur - igas mõttelises üheruutmeetrise ristlõikepindalaga õhutorus kulgeb vool tugevusega kümme astmes miinus kaksteist amprit . </s> <s> See tähendab , et iga sekundiga jõuab maapinna igale ruutmeetrile elektrilaeng , mille suuruseks on vaid üks miljondik miljondikust kulonist . </s> <s> Et meie planeedi pindala on küllalt suur , läbib Maa atmosfääri kokkuvõttes umbes 1800-amprine vool , mis toob maapinnale igas sekundis keskmiselt 1800 kuloni suuruse positiivse laengu . </s> </p>
<p> <s> <gap rend="pilt"/> Laengu jaotumine äikesepilves ja maapinnal pilve all . </s> <s> Pilve ülemine osa on laetud positiivselt , alumine negatiivselt . </s> <s> Maapinna äikesepilve alune osa omab positiivset laengut . </s> </p>
<p> <s> Miks elektriväli püsib ? </s> </p>
<p> <s> Maapinnani jõudnud positiivne laeng peaks kiiresti maapinna negatiivse laengu kompenseerima ! </s> <s> Ometi säilib maakeral pidevalt negatiivne laeng suurusjärgus 100 000 kulonit ! </s> <s> Põhjus on selles , et lisaks maapinna poole suunduvale voolule kulgeb samas piirkonnas eespoolnimetatule vastassuunas kulgev vool , mis tugevneb just pilvise ja sajuse ilma korral . </s> <s> Nimelt on kihtpilvedes ja kihtsajupilvedes laetud osakesi umbes sada korda rohkem kui pilvedeta atmosfääris . </s> <s> Mida paksem ja ulatuslikum on pilv ning mida suuremad on selles sisalduvad veepiisad , seda suurem on pilve laeng . </s> <s> Pilve sisse võib koguneda märkimisväärselt suur elektrilaeng . </s> <s> Sõltuvalt pilve suurusest tekib välk , kui temasse on kogunenud 10-100 kuloni suurune elektrilaeng . </s> </p>
<p> <s> Positiivne laeng paikneb 7-10 kilomeetri kõrgusel maapinnast , kus valitseb 20 kuni 30-kraadine pakane . </s> <s> Negatiivne laeng on koondunud pilve alumisse ossa , kõrgusele 3-4 kilomeetrit maapinnast , kus temperatuur on 0 kuni miinus 10 kraadi C. Pilve alumist osa ja selle all paiknevat maapinda võib vaadelda hiigelsuure kondensaatori katetena . </s> <s> Selle kondensaatori elektriväli on aga suunatud üles . </s> <s> Seega oleks ka selle välja poolt tekitatav vool vastassuunaline - maapinnast pilve suunas . </s> </p>
<p> <s> Mis põhjustab erinimeliste elektrilaengute kogunemise pilve erinevatesse osadesse ? </s> <s> Mis juhtub hiigelkondensaatorisse salvestunud laengute poolt tekitatud elektrivälja jätkuval tugevnemisel ? </s> <s> Nendele ja võimalikele tekkivatele küsimustele on lootus vastust saada järgmises numbris . </s> </p>
<p> <s> MART KUURME ( 1948 ) on Tallinna Reaalkooli füüsikaõpetaja , pedagoogikamagister . </s> </p>
<p> <bibl> <author> <s> Mart Kuurme </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Reliikviad , mis mõjutasid ajaloo kulgu </head>
<p> <hi rend="rasvane"> <s> Peter Browni raamatu “ Pühakute kultus kristluses ” ilmutas kirjastus Kunst 2002. aastal . </s> <s> Raamatu on tõlkinud Pärtel Piirimäe . </s> </hi> </p>
<p> <s> Mäletan , et poisikesena istusin kinos ja vaatasin mitu korda “ Viimset reliikviat ” ja imestasin , et miks küll nende kontide pärast nii palju jama oli . </s> <s> Jäigi arusaamatuks . </s> <s> Seevastu armastasin korrata filmi lõpus Rolan Bõkovi suust kõlanud lauset , et matsid jäävad matsideks . </s> <s> Peter Browni raamat ulatab meile käe , et meid veidikenegi matslusest kõrgemale tõsta . </s> </p>
<p> <s> Haarakem siis sellest käest kinni . </s> </p>
<p> <s> Üks minu tuttavatest peab kolledzhis loenguid . </s> <s> Kord pöördus ta õpilaste poole küsimusega - miks hukkus Rooma impeerium , miks sai otsa Pax Romana ? </s> <s> Enamik ei osanud vastata , kellelegi tuli meelde üks suur laudadest tehtud hobune , aga see lugu juhtus hoopis vanas Kreekas . </s> <s> Mina mäletan vastust kooliajast , mis kõlas üldjoontes nõnda : barbarid tulid väljaspoolt ja kristlased ning amoraalsed isikud lagundasid seespoolt . </s> </p>
<p> <s> Alles hiljuti lugesin meie meediast , et kristlus olevat vägeva Rooma maailmapildi segi pööranud , juhtinud tähelepanu maistelt asjadelt nähtamatutele . </s> <s> Ühiskond nõrgenes seespidiselt ja ühel hetkel jäid roomlased välisvaenlastele - barbaritele - alla . </s> <s> Või olid põhjuseks hoopis tinast torud , millega vesi roomlasteni jõudis ja seejärel tinamürgitus pikkamööda oma töö tegi ? </s> </p>
<p> <s> Vaieldamatult oli kristluse tulek uus peatükk rooma ajaloos ja sellega kaasnesid ulatuslikud muutused . </s> <s> Argumentideväliselt on see ju viimaks usuküsimus , mida allakäiguks või arenguks pidada . </s> <s> Siiski - kui kristlus Rooma riigi huku põhjustas , kuidas suutis kristlik Ida-Rooma keisririik ( Bütsants ) aastani 1453 vastu pidada ? </s> </p>
<p> <s> Hilisantiigi usuelu vaadeldes on esimesel pilgul raske seletada kristluse võidukäiku . </s> <s> Oli ju kristlus üks paljudest religioonidest Rooma impeeriumis , pealegi enim tagakiusatud . </s> <s> Üks võimsamaid kultusi tolleagses impeeriumis oli Mithra kultus , mis omamoodi meenutas varajast kristlust . </s> <s> Iraanist pärit usund levis jõudsalt nii sõdurite , ülemkihi kui ka keisrite hulgas . </s> <s> “ Kuid selle religioonipoliitiline nõrkus seisnes selles , et tegemist oli meeste ühingutega … ” kirjutavad C. Andersen ja A. M. Ritter oma raamatus “ Kristluse ajalugu I ” ( Tartu 1998 ) . </s> <s> Kristlus seevastu oli avatud kõigile , nii mehed kui naised said võrdselt osa uuest religioonist . </s> <s> Mitte ainult mehed ja naised - ka vaesed , orjad , lesknaised võisid äkitselt tunda end tähtsana uue religiooni silmis . </s> <s> Kui aga ristiusk oleks oma panuse teinud ainult meestele , olid ju ka Kristuse jüngrid ja apostlid ainult mehed ? </s> </p>
<p> <s> Kristlus uue religioonina ei pälvinud esimestel sajanditel Rooma impeeriumis keisrite heakskiitu . </s> <s> Kui lubatud usundid said korraldada suuri pidustusi ja ehitada hiilgavaid templeid , pidid kristlased ajama oma asja tasa ja targu . </s> <s> Lakkamatu tagakius tekitas varakirikule tõsise probleemi - oli vaja kohti , kus tunda end turvaliselt . </s> <s> Maapealsed kalmistud ja maa-alused katakombid pakkusidki varju ja kuna kalmistutele/katakombidesse maeti ka uue usu eest elu andnud märtreid , oli sellega üks osa kogunemiskohtade probleemist lahendatud . </s> <s> Pidevalt tagakiusatud inimesed kogunesid kalmistutel oma surnud ( enamasti hukatud ) usukaaslaste haudadele . </s> <s> Kuna kristluse üheks “ firmamärgiks ” oli igavese elu idee , oli selge , et teispoolsusesse lahkunud nii nais- kui ka meespühakute hauad said erilise tähelepanu osaliseks . </s> <s> Ja ka uutmoodi ideede ja vaadete generaatoriks . </s> <s> Surm , matus , lein , haud , kalmistu , kõik sellega seonduv sai kristluses uue mõõtme . </s> <s> Peter Brown kirjutab oma raamatus : “ Seega olid kristlikus usus haud , mälestus surnust ja religioosne tseremoonia , mis võis ümbritseda mälestust , asetatud ( paganlusest ) täiesti erinevasse struktuuri , mille moodustasid Jumala , surnute ja elavate suhted . ” </s> </p>
<p> <s> Kristuse kirik ei ole ainult maapealne . </s> <s> Kirik ei ole ainult uhked ja kõrgusesse pürgivad sakraalehitised ega ka madalad palvemajad . </s> <s> Kirik koosneb inimestest , ja mitte ainult elavatest inimestest - kirik koosneb ka teispoolsusesse lahkunud uskujatest . </s> <s> Neid ei nähta füüsiliselt , kuid võib tunnetada vaimselt . </s> </p>
<p> <s> Mõned aastad tagasi külastasin Saksamaal Bad Bevenseni linnakeses asuvat Medingeni keskaegset nunnakloostrit . </s> <s> Kloostrikiriku altari ees asub poolkaarena altarivõre . </s> <s> Meeldivaks üllatuseks oli võimalus külastada altari seinatagust suurt ruumi , mis algselt oli mõeldud vaid nunnakloostri asukatele ja mis oli ilmikutele sajandeid suletud . </s> <s> Piltlikult jätkus altarivõre teisel pool seina , kuid mitte enam võrena , vaid istmete reana . </s> <s> Kujundlikult moodustasid altarivõre ja istmete rida terviku , sein oli ainult vahel . </s> </p>
<p> <s> Kloostrikiriku pool võtsid jumalateenistusest osa elavad koguduseliikmed , teisel pool seina igavikku lahkunud pühad uskujad . </s> <s> Kuid elavatel kloostriasukatel oli erakordne võimalus minna teisele poole seina ja istuda otse igavikku lahkunud pühade “ keskel ” . </s> <s> Seega sai veel maapeal elav inimene tunnetada “ igaviku hingust ” . </s> <s> Nii oli kirik kohaks , kus said kokku maine ja taevane kogudus , nii elavad kui surnud . </s> <s> See idee , mis sai alguse esimestel sajanditel pühakute haudadelt , arenes edasi ja saavutas oma kõrgpunkti keskaegsete kirikute arhitektuuris . </s> <s> Kui kalmistu/haua asemel koguneti kirikusse , pidi sealgi säilima mingi sümbol , koguduse alustugi . </s> <s> Siis toodi reliikviad , pühakute maised jäänused , nii nagu ka meie kultusfilmis “ Viimne Reliikvia ” , kalmistult kirikusse üle ja nad leidsid pühaduse tagatistena oma koha kirikute altarites . </s> </p>
<p> <s> Aastal 1204 vallutas Veneetsiast laevadega tulnud ristisõdijate vägi Konstantinoopoli ja rüüstas õigeuskliku pealinna põhjalikult . </s> <s> Konstantinoopoli puhul ei olnud tegemist ainult Bütsantsi pealinnaga , tegemist oli kohaga , kus maine ja taevane “ otseses mõttes ” kokku puutusid . </s> <s> Rünnaku üheks paljudest põhjustest oli ka Konstantinoopoli kirikutes asuvate reliikviate üliküllus . </s> <s> Tuletagem meelde , et ka Torino surilina pärineb Konstantinoopolist . </s> <s> Seega oli Konstantinoopoli puhul piltlikult öeldes tegemist pangaga , mille varasid oli ammu ihaldatud . </s> <s> Ja ühel päeval olid “ kristlikud pangaröövlid ” kohal . </s> <s> Teostati kiire ja põhjalik rööv , varastatud reliikviad ujutasid üle kogu Lääne-Euroopa . </s> <s> Võiks öelda , et Konstantinoopoli pühadus n-ö erastati ( Peter Brown kirjutab ka pühaduse erastamisest üksikisiku tasandil ehk kristlike perekondade poolt teostatud pühakute ( ümber ) matmistest oma perekondade hauakambritesse ) vägivaldsel teel ja paisati vabale usuturule , kus nõudlus ületas ammu pakkumise . </s> <s> Lääne-Euroopas ehitati üha uusi ja uusi kirikuid , mille altarid vajasid reliikviaid , Konstantinoopolis seevastu ületas reliikviate küllus tegeliku vajaduse . </s> </p>
<p> <s> Muidugi võib küsida , mis on meil ühist Peter Browni raamatus kujutatud hilisantiigi maailmapildi muutusega kusagil Vahemere kallastel . </s> <s> Meile piisab ju Vahemere kuurortidest ja maitsvast toidust . </s> <s> Milleks meile lood elavate ja surnute ühendusest ja paljude surnud inimeste luudest ? </s> <s> Võib-olla on esialgu Peter Browni raamatu maailm kauge ja isegi võõristav , kuid meiegi oleme osa kristlikust Euroopast . </s> <s> Ka meie linnades on vanu ja uusi kirikuid ning kloostreid , altarivõresid , mis moodustavad poolkaare . </s> </p>
<p> <bibl> <author> <s> Harry Välja </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Juttu eestlasega , kes jagab Nobeli preemiaid </head>
<p> <hi rend="rasvane"> <s> INDREK MARTINSON on sündinud 26. detsembril 1937 Tartus . </s> <s> Kuueaastase poisina sattus ta koos perekonnaga sõjakeerises algul Saksamaale , seejärel Rootsi . </s> <s> Seal on kulgenud tema elu- ja teadlasetee füüsikaõpetajast Rootsi Kuningliku Teaduste Akadeemia akadeemikuks . </s> <s> Ta on Lundi Ülikooli professor , kel olnud 1986. aastast õigus , nagu kõigil teistel Rootsi akadeemia liikmetel , osa võtta Nobeli preemia määramisest . </s> <s> Viimasel aastakümnel on ta teinud kõik , et aidata Eesti füüsikute heal mainel leida kandepinda maailmas . </s> <s> Seda eeskätt läbi uuringute Lundi Ülikooli sünkrotronil ja õppetegevuse korraldamisel doktorantuuris . </s> </hi> </p>
<p> <s> Otsus langes Kärevere sillal : “ Tulge ainult ! ” </s> </p>
<p> <s> Kuhu siis ? </s> <s> Rootsi ! </s> <s> Lundi Ülikooli ! </s> <s> Seal asub sünkrotron , mis pakub huvi paljudele tahkise- ja aatomifüüsikutele kogu maailmas . </s> <s> Kutsujaks oli sünkrotroni juhatuse esimees Indrek Martinson , kes niiviisi 1988. aastal teel Tartust Tallinna füüsika-matemaatikadoktor Mart Elango tagasihoidlikule soovile OK vastas . </s> </p>
<p> <s> Sellest ajast alates on ka ta ise olnud sagedane sünnimaa külastaja . </s> <s> Hiljuti võttis INDREK MARTINSON osa Eesti füüsikapäevadest Tartus , kus teda küsitles REIN VESKIMÄE . </s> </p>
<p> <s> Olete Eesti füüsikute ja paljude teiste meie teadlastega suhelnud juba viisteist aastat . </s> <s> Praegu viibite siin traditsioonilistel füüsikapäevadel . </s> <s> Vist mitte esimest korda ? </s> </p>
<p> <s> OLEN käinud füüsikapäevadel korduvalt . </s> <s> Esmakordselt olin 1990. aasta füüsikapäevadel , kus tegin kaks ettekannet . </s> <s> Kui akadeemik Juhan Ross mind kuulajatele tutvustas , lisas ta , et esimest korda esineb sellel foorumil kapitalistliku riigi kodanik . </s> <s> Mõtlesin , aga ei öelnud muidugi midagi , et Rootsi proovib olla nii sotsialistlik kui vähegi võimalik . </s> </p>
<p> <s> Äsja saabusin mõneks päevaks . </s> <s> Kuid viimasel ajal olen Eestis lausa elanudki , näiteks mullu septembris-oktoobris üle kuu aja . </s> <s> Olin tookord Füüsika Instituudi külaline . </s> <s> Mul oli siis töö pooleli noore füüsiku Ilmar Kingiga , kes oli minu doktorant Lundis . </s> <s> Samuti vajas lõpetamist üks teadusartikkel füüsika-matemaatikadoktor Piret Kuusega . </s> <s> Ja siin oli seda väga rahulik kirjutada . </s> </p>
<p> <s> <hi rend="rasvane"> Noored teevad ilma </hi> </s> </p>
<p> <s> Nii et meie noored füüsikud on olnud Teie hoole all juba mitmeid aastaid ? </s> </p>
<p> <s> ILMAR tuli esmakordselt Lundi Ülikooli laborisse tööle 1994. aastal aatomifüüsika alal , milles oli loota rakendusi astrofüüsikale . </s> <s> Tema teadustöö üks etappe lõppes seal viis aastat hiljem doktoriväitekirja kaitsmisega . </s> <s> Seejärel tegi ta kaks aastat väga head tööd Washingtonis . </s> <s> Enne Ameerikasse minekut korraldas Ilmar Kink huvitavaid katseid , aga ei jõudnud nende tulemusi veel põhjalikult analüüsida . </s> <s> Möödunud sügisel tegimegi seda koos ja avaldasime tulemused Inglismaal ilmuvas teadusajakirjas . </s> <s> See oli üks aatomifüüsika probleemidest , mida tunti juba 29 aastat , aga mis oli lahendamata . </s> <s> Mina sain sellest teada juhuslikult 1973. aastal . </s> <s> Iga nelja-viie aasta tagant kaevasin selle mõtte jälle kalevi alt välja ning proovisin uuesti vastust leida , aga ikka ei jõudnud sihile . </s> <s> Alati tuli käega lüüa , kuid probleem jäi ometi kummitama . </s> <s> Enne Ameerikasse sõitu korraldas Ilmar ühe vajaliku katse , millest paistis , et oleme eesmärgile lähedal . </s> <s> Ja sügisel võtsimegi otsad kokku . </s> </p>
<p> <s> Oleks vahest huvitav teada , milles probleem seisnes ja miks oli seda raske lahendada , kuigi võib ette kujutada , et lugejale seda kirjeldada pole kuigi lihtne . </s> </p>
<p> <s> UURISIME ioniseeritud boori spektrit . </s> <s> Seda elementi leidub ka Päikesel ja teistel tähtedel , kuid väga vähe . </s> <s> Ent see , mis meile huvi pakkus , polnud niivõrd oluline astrofüüsikale kui füüsikale üldse . </s> <s> Nimelt oli ootamatu , et boori üks spektrijoon , olgugi et väga nõrk , selle elemendi kiirgusspektrist üldse ära kaob . </s> <s> See oli täielik müsteerium . </s> <s> Juba 1973. aastal näitas üks Ameerika füüsikateoreetik , et boori spektris on üks joon puudu , kuigi teoreetiliselt peaks seal olema . </s> <s> Ja nüüd siis pea kolmkümmend aastat hiljem leidsime Ilmariga selle kadunukese üles . </s> <s> See näitab , kui täpne pidi olema teooria , mis selle joone olemasolu ennustas . </s> <s> Ja kui kannatlikud peavad olema teadlased oma uuringuid tehes . </s> <s> See oli nagu nõela otsimine heinakuhjast . </s> <s> Niisugune tegevus on tähtis selle poolest , et kui suudad teooriat ühele süsteemile testida , saad teada ka , kui hästi sobib see mingis teises olukorras . </s> <s> Niisugused ongi need fundamentaaluuringud , mis omakorda võivad rakendust leida päris ootamatutes kohtades hulk aega hiljem . </s> </p>
<p> <s> <hi rend="rasvane"> Tulge ainult ! </hi> </s> </p>
<p> <s> Nii on siis lugu selle koostööga . </s> <s> Aga algas see juba 1980. aastate lõpus . </s> </p>
<p> <s> MINA olin esmakordselt Eestis , pärast siit lahkumist lapsena , 1988. aasta sügisel . </s> <s> Mäletan selgelt seda , kui ühel pühapäeva õhtupoolikul Tallinna poole sõites , küsis mind saatev Mart Elango , just Kärevere sillal , et kas ka Eesti füüsikutel oleks mingi võimalus kasutada Lundis asuvat sünkrotroni kui kiirgusallikat oma uurimistöös - rõntgenspektroskoopias . </s> <s> Mina kui tollane selle sünkrotroni juhatuse esimees kostsin seepeale : “ Tulge ainult ! ” </s> </p>
<p> <s> Ning juba 1989. aasta veebruaris saabusid esimestena Lundi Ülikooli sünkrotroni kaema Mart Elango ja Ilmar Kingu isa Rein Kink . </s> <s> Mart tegeles rohkem röntgnikiirgusega . </s> <s> Seda suunda kristallide uuringuis arendavad praegu kadunud Mart Elango asemel edasi Arvo Kikas ja Ergo Nõmmiste . </s> <s> Rein Kink aga ergastas kristalle pehmema , ultraviolettkiirgusega ja jätkab seniajani uuringuid , mis seotud rakendustega meditsiinis . </s> </p>
<p> <s> Neile kahele suunale on lisandunud elektroonikas kasutatavate õhukeste kilede uuringud , seda haru veab praegu Väino Sammelselg . </s> <s> Ja neljas Eesti füüsikute töösuund Lundi Ülikooli sünkrotronil eksperimenteerides on seotud palju rakendusi leidvate optilikaalaste uuringutega , mille tegevust juhib Aleksandr Luötöik . </s> </p>
<p> <s> Neid kõiki rahastab Rootsi ja ka Brüssel , ning seni on hästi läinud . </s> </p>
<p> <s> Mis kasu tõotab see Rootsile ? </s> <s> Ega see tähenda ometi ainult vaese ligimese toetamist ja jalulhoidmist ? </s> </p>
<p> <s> ON KINDEL , et mainitud valdkondades aitavad Eesti füüsikud kaasa ka Rootsi teaduse edendamisel . </s> <s> Kaksteist aastat tagasi , mil alustasime , oli suhtumine niisugune , et mida need eestlased ikka suudavad . </s> <s> Praeguseks on taolised hinnangud ammugi kummutatud ja Eesti füüsikuid hinnatakse meil kõrgelt . </s> <s> Seda tõendab ka eelmisel aastal Füüsika Instituudile Rootsist , Hasselbladi fondist , eraldatud kolm miljonit Rootsi krooni unikaalsete seadmete muretsemiseks teadusuuringute tarbeks . </s> <s> Fond toetab esmajoones Rootsi teadlasi ja see oli tore üllatus , et nüüd Füüsika Instituut nii kena summa sai . </s> <s> Ilmselt mõisteti , et maailmatasemel püsimiseks on vaja peale edukate teadlaste veel väga head aparatuuri . </s> <s> Ja uusi seadmeid on selle raha eest juba Füüsika Instituudile muretsetud . </s> <s> See on tunnustus eeskätt Eesti optikutele ja laseriehitajatele . </s> <s> Eks Rootsi oli selleks koostööks eraldanud ka varasemate aastate jooksul üle kümne miljoni SEKi . </s> <s> Nüüd on siinsed laborid juba nii moodsad , et Rootsi teadlased võiksid ise tulla Eestisse teadustööd tegema . </s> </p>
<p> <s> Teatavasti oli Victor Hasselblad Rootsi leiutaja , kes valmistas kuulsaid fotoaparaate , mida on kasutanud ka NASA oma kosmoseeksperimentides . </s> <s> Ühe tema kaamera kaotas 1965. aasta juunis maailmaruumi ära Gemini 4-ga lennanud ja USA astronautidest esimesena avakosmosesse sukeldunud Edward White ning see tiirleb juba mitukümmend aastat ümber Maa . </s> </p>
<p> <s> <hi rend="rasvane"> Lundi Ülikool - viljakas suhtlemispaik </hi> </s> </p>
<p> <s> Koostöö algas Lundis ja see on olnud kasulik mõlemale , nii Eestile kui ka Rootsile . </s> <s> Aga nüüdseks on see koostegevus laienenud kuuldavasti mujalegi ? </s> </p>
<p> <s> LUNDIS asuv sünkrotron- ehk MAX-labor , nagu seda kutsutakse , on koht , kus luuakse rahvusvahelisi kontakte . </s> <s> Sest seal käivad koos paljude maade teadlased . </s> <s> Näiteks Mart Elango ja Soome teaduskorüfee Seppo Aksela said sõpradeks just Lundis . </s> <s> Kord lõunalauas juhuslikult kokku sattudes lausus Mart , et ta on kuulnud ühest väga heast Soome füüsikust Seppo Akselast . </s> <s> Kui siis lauanaaber teatas , et tema ongi see otsitud mees , oli kohtumisrõõm suur . </s> <s> Ja pärast seda oli Elango Oulu Ülikoolis kuulsa soomlase juures tööl mitmel korral . </s> <s> Teine teie mees , Edwin Kukk , tutvus Lundis ameeriklastega , millele järgnes viljakas koostöö USA-s Berkeley teaduskeskuses . </s> <s> Arvo Kikas ja Andres Ausmees said kokku jälle Uppsala rahvaga ja seal arenes edasi nende koostöö . </s> <s> Tanel Käämbre , kes kaitses Uppsalas doktorikraadi , alustas seal koostööd Nobeli füüsikapreemia laureaadi Kai Siegbahniga . </s> <s> Muide , koos temaga käisime 1993. aastal Eestis . </s> <s> Olime ka president Lennart Meri vastuvõtul , kus meid väga hästi ja suure mõistmisega vastu võeti . </s> <s> Siegbahn , kes oli juba tollal Eesti füüsikutest heal arvamusel , selgitas presidendile , et fundamentaalteadusi ei tohi eirata . </s> <s> Kui ikka üks Nobeli laureaat nii ütleb , siis loodetavasti on sellest kasu . </s> </p>
<p> <s> Ometi ei peeta Eesti riigi toetust teadusele piisavaks , veel vähem küllaldaseks . </s> <s> Ja eks mõnedki on pühkinud seetõttu jalgadelt kodumaa tolmu . </s> </p>
<p> <s> SEDA küll . </s> <s> Aga mõned nendest noortest füüsikutest , kellega mina olen kokku puutunud , on juba tagasi tulnud . </s> <s> Ilmar Kink näiteks . </s> <s> Vambola Kisand , kes tegi väga hea doktoritöö , töötab praegu küll Hamburgis , aga viibib juba küllalt palju ka kodumaal . </s> <s> Sealsamas töötab veel minu doktorant Marco Kirm , kes kaitses väitekirja 1995. </s> <s> Tema alustas aatomifüüsika alal , siis läks üle kristallide peale , viibis seetõttu Hamburgi Ülikooli laboris professor Zimmereri juures ja on sinna jäänudki . </s> <s> Zimmerer on öelnud , et kui Marco lahkub , siis läheb tema kohe pensionile . </s> <s> Eks see ole kõige parem hinnang ühele andekale noorfüüsikule . </s> <s> Ega igakord saa omal alal väga suurele edule kodus loota . </s> <s> Mõnikord tuleb ikka valikuid teha . </s> <s> Ka Ergo Nõmmiste oli mitu aastat ära Aksela juures Oulus ja on nüüd Taaralinnas tagasi . </s> <s> Kujutan ette , et küllap Marcogi kunagi Eestisse naaseb . </s> </p>
<p> <s> <hi rend="rasvane"> Eesti füüsika võib rahul olla </hi> </s> </p>
<p> <s> Kas olete kursis ka teiste Eesti teadlaste silmapaistavate tulemustega ? </s> </p>
<p> <s> AKADEEMIK Jaan Einasto Universumi kärjekujulist ehitus tunnustatakse kogu maailmas . </s> <s> Vanema põlvkonna teadlastest on tuntud veel akadeemik Karl Rebane . </s> <s> Kui 2001. aastal uuris välismaa ekspertiis Eesti füüsikute tulemusi , leiti , et mitmed teadlased asuvad very good/excellent rahvusvahelisel skaalal . </s> <s> Nii et laias laastus võib Eesti füüsikaga rahul olla . </s> <s> Eesti Teaduste Akadeemia välisliikmena olen selle üle uhke . </s> </p>
<p> <s> Kuidas paistab maailma taustal välja Rootsi teadus ? </s> </p>
<p> <s> FÜÜSIKUTEST sai Nobeli preemia viimati seesama Kai Siegbahn 1981. </s> <s> Meditsiinis juhtus sama lugu paar aastat tagasi . </s> <s> Ega Rootsi eriti neid preemiaid omadele anna . </s> <s> Ei sobi nagu hästi . </s> <s> Kuigi võinuks saada . </s> <s> Aga ka muu maailma teadlastega on sama lugu . </s> <s> On ikka väga häid tegijaid , kes pole saanud . </s> <s> Vahe nende vahel , kes saavad ja kes napilt ilma jäävad , on üsna väike . </s> <s> Ühel alal võivad korraga saada kolm inimest , aga kui esitatud on ühe ja sama avastuse eest neli , keda siis välja jätta ? </s> <s> Või jätta kõik ilma ? </s> <s> Olin aastail 1994-1998 Rootsi Teaduste Akadeemia füüsikasektsiooni esimees ja tean väga hästi , kui raske on mõnikord otsustada kellegi kasuks või kahjuks . </s> </p>
<p> <s> <hi rend="rasvane"> Teadlaseks kujunemise aeg </hi> </s> </p>
<p> <s> Mida praegu teete ? </s> </p>
<p> <s> DETSEMBRIST olen pensionil . </s> <s> Aitan teisi , aga uurin ka ise edasi . </s> <s> Igal aastal püüan korra käia Ameerikas , kus mul on palju sõpru . </s> <s> Olen juhendanud kolmekümmet doktoranti , kellest paljudega on säilinud sidemed ja hea koostöö . </s> <s> Lahendamist vajavaid probleeme jätkub piisavalt . </s> <s> Ja tegevust leidub küllaga ka mitmetes rahvusvahelistes teadusorganisatsioonides . </s> <s> Sage külaline olen Eestis . </s> </p>
<p> <s> Eks vist siin mängi oma osa ka see , et Tartu on Teie sünnilinn ? </s> </p>
<p> <s> SÜNDISIN Tartus 1937. aasta detsembris . </s> <s> Isa töötas Tartu Linnapangas , ta oli lõpetanud ülikoolis majanduse erialal . </s> <s> Ema oli jurist . </s> <s> Õde on minust kaks aastat noorem . </s> <s> 1944. aasta suvel isa mobiliseeriti Saksa sõjaväkke . </s> <s> Olin kuueaastane , kui sama aasta sügisel põgenesime ema , vanaema ja õega Saksamaale . </s> <s> Seal , ühes Saksa perekonnas elades , alustasin oma kooliteed . </s> <s> Ema oli inglise keele õpetaja . </s> <s> Muuseas , kui eespool oli juttu Kärevere sillal tehtud otsusest , siis selles peitub midagi maagilist . </s> <s> Sest vanaema ütles ikka , kui minu korrastatud voodit nägi , et see näeb välja nagu Kärevere sild . </s> <s> Ilmselt sellepärast , et see sild sai sõja ajal kõvasti kannatada . </s> </p>
<p> <s> 1946. aastal kutsus onu meid Rootsi , sest tema oli koos abikaasaga jõudnud sinna ülemere otse . </s> <s> Vahepeal olime kokku saanud ka sõjas viibinud isaga . </s> <s> Neli aastat hiljem lõpetasin Rootsis Stockholmi Eesti Algkooli . </s> <s> 1957 sai minust juba üliõpilane . </s> <s> Ema soovitas arstiks õppida , aga mind see amet ei köitnud . </s> <s> Selguse saamiseks edaspidises pühendusin ülikoolis kõigepealt inglise keele õppimisele . </s> <s> Sel perioodil kulus palju aega ka male peale . </s> <s> Olin Stockholmi noortemeister ja Rootsis teine käsi . </s> <s> Käisin klaveritundides ja tegin sporti . </s> <s> Kõike natukene . </s> <s> Et Rootsis õpitakse ülikoolis peamiselt ühte ainet korraga , siis õppisin ka mina hiljem ühe aasta matemaatikat ja teise füüsikat . </s> <s> Onu Villem Mulla eeskujul jäin lõpuks füüsika juurde , tahtsin saada õpetajaks . </s> <s> Olin Eesti Õhtugümnaasiumis mõnda aega füüsikaõpetaja . </s> <s> Seal käisid inimesed , kel oli jäänud haridustee pooleli . </s> <s> Varsti tundsin , et kui õpetajaks jään , pean veel rohkem oma ala tundma . </s> <s> Tahtsin kaitsta magistrikraadi ja ka litsentsiaadikraadi . </s> <s> Viimane oli aste madalam tolleaegsest doktorikraadist . </s> <s> Kõik see võttis aega neli aastat . </s> <s> Litsentsiaadikraadi omandasingi 1967 , aasta hiljem , kui oleks pidanud . </s> <s> Mis seal salata , olin veidi laisavõitu , kuid omajagu oli selles hilinemises süüdi ka suur töökoormus õpetajana . </s> <s> Teisest küljest oli see minu õnn . </s> </p>
<p> <s> Õnn , et plaanitust hiljem lõpetasite ? </s> </p>
<p> <s> Just nimelt . </s> <s> Sest samal aastal oli olnud minu šeff Ameerikas ja kuulnud ühest uuest meetodist , kuidas tuumafüüsikat saab rakendada aatomifüüsikas . </s> <s> Ta oli seal ka mingi koostöölepingu sõlminud ja küsis siis , kas ma ei tahaks ühe aasta USA-s end täiendada . </s> <s> See pakkumine sobis mulle hästi , sest sain just ühele poole oma õpingutega ja polnud veel jõudnud kooliõpetajaks end lõplikult vormistada . </s> <s> Et olin poissmees , siis mineku suhtes palju mõtlemist polnud . </s> <s> Peagi oli ka sõbratar Evi kohal . </s> <s> Ning San Franciscos abiellusime . </s> <s> Teadustöö läks samuti ladusalt . </s> <s> Kirjutasin palju artikleid . </s> <s> Mõnda neist on tsiteeritud hiljemgi üsna palju , sest avastasime uusi efekte valdkonnas , mis oli tol ajal eriti põnev . </s> <s> Nagu öeldakse , sattusin õigel ajal õigesse kohta . </s> </p>
<p> <s> <hi rend="rasvane"> Teel akadeemikuks </hi> </s> </p>
<p> <s> Kõik see juhtus ühe aasta jooksul . </s> <s> Mis sai edasi ? </s> </p>
<p> <s> 1970 , KUI ROOTSI tagasi tulime , pakuti mulle tööd Nobeli Instituudis . </s> <s> 1974 ärgitati mind taotlema vabanenud professori kohta . </s> <s> Esialgu pelgasin , sest tundus , et on minust mitmeid väärikamaid ja vanemaid kandidaate . </s> <s> Pealegi ei olnud ma Rootsi kodanik . </s> <s> Kuid nagu varsti selgus , ei saanud see takistuseks ja nii valiti mind 1975. aastal Lundi Ülikooli professoriks . </s> </p>
<p> <s> Aga Te elasite ju Stockholmis ? </s> </p>
<p> <s> KOLIMINE teise linna oli omaette probleem . </s> <s> Sest abikaasal oli hea töökoht , ja ka meie vanemad , kes oma väikeste lastelaste eest hoolitsesid , elasid meie lähedal . </s> <s> Need hüved Lundi kolides jäid ju ära . </s> <s> Aga saime hakkama ja oleme seal elanud juba veerand sajandit . </s> </p>
<p> <s> Milline on suurim tunnustus Teie teadlaseteel ? </s> </p>
<p> <s> VÕIKS arvata , et eks ikka Rootsi Kuningliku Akadeemia akadeemikuks valimine 1986. aastal . </s> <s> Aga kui ma nüüd pisut järele mõtlen , siis on ikka kõige suurem au ja heameel olla minu vanemate koduülikooli - Tartu Ülikooli audoktor . </s> <s> Austav on olla ka American Physical Societi ja Optical Society of America nn Fellow . </s> <s> Olen valitud ka Eesti ja Leedu Teaduste Akadeemia välisliikmeks . </s> <s> Ma pole küll aatomi- ja tuumafüüsikas väga põhjapanevat avastust teinud , kuid siiski parandanud ja viimistlenud küllalt palju teiste töid-teooriaid ning juhendanud paljusid tulevasi teadusdoktoreid . </s> </p>
<p> <s> <hi rend="rasvane"> Lastest ja haridusest </hi> </s> </p>
<p> <s> Mis on saanud Teie oma lastest ? </s> </p>
<p> <s> MEIL on kolm tütart . </s> <s> Vanem neist - Liisa - on keemia doktorant . </s> <s> Tema huvialaks on keskkond , metsad , happevihmad ja sellega seonduv . </s> <s> Sest loodus talle meeldib ja ta on palju reisinud . </s> </p>
<p> <s> Tiina lõpetas hiljuti ülikooli . </s> <s> Algul hakkas matemaatikat ja statistikat õppima , aga siis leidis oma õige ala - infotehnoloogia . </s> <s> Teda huvitavad arvuti ja inimese suhted . </s> <s> Tegutseb ühes väikeses ülikoolis Lundi lähedal Ronnebys . </s> <s> Hiljuti viibis Barcelonas , kus tundis huvi arvutite ja laste suhete vastu . </s> <s> Töötas seal mustlaslastega , kelle vanemad on kirjaoskamatud , kuid lapsed hakkasid arvutitega mängima ning ilma et nad oleks ise aru saanud , õppisid lugema , kirjutama ja arvutama . </s> <s> Ülikool , kus tütar õpib , tegi ettepaneku , et ta astuks ühendusse ka Eestiga , et siin midagi selles valdkonnas ette võtta . </s> </p>
<p> <s> Noorim tütardest , Maria , õpib Lundi Tehnikaülikoolis ehitusinseneriks ja kavatseb seda elukutset kombineerida majandusteadusega . </s> </p>
<p> <s> Mis Teile Eestis meeldib ja mis ei meeldi ? </s> </p>
<p> <s> INIMESED on muutunud koos suurte ümberkorraldustega varasemaga võrreldes optimistlikumaks . </s> <s> Seda märkan eeskätt oma siin elavate sugulaste järgi . </s> <s> Algul oldi üsna pettunud . </s> <s> Ei meeldi korralagedus , õigemini täielik anarhia , liikluses . </s> </p>
<p> <s> Kuidas tundub olevat haridustase ? </s> </p>
<p> <s> KUI valiksin oma kolmekümnest doktorandist välja 3-4 paremat , siis Ilmar Kink ja Marco Kirm oleksid kindlalt nende hulgas . </s> <s> Vähemalt reaalainetes on Eesti koolides piisavalt hea tase . </s> <s> Rootslased on vaimustuses enamikust eestlastest , kes meiega on koostööd teinud . </s> <s> Kuid füüsikuks saada tahtmise soovi korral peab ikka niisuguste teadmiste ja võimetega noor küll idealist olema . </s> <s> Samasuguse andega noor võiks ju pangas hoopis rohkem teenida . </s> </p>
<p> <s> Õnneks sünnib ja sirgub Eestis ikkagi ka tippfüüsikuid , keda hinnatakse kogu maailmas . </s> </p>
<p> <bibl> <author> <s> Rein Veskimäe </s> </author> </bibl> </p></div2>
      </div1>
      <div1 type="ajakirjanumber">
        <head> Horisont 2 , 2003 </head>
        <div2 type="artikkel"><head> Seest suurem Eesti </head>
<p> <hi rend="rasvane"> <s> Sõltumatu riigi kodanikena oleme juba harjunud , et Eesti Vabariigi aastapäeva aegu jagatakse kõikvõimalikke tunnustusi . </s> <s> Ka Loodusajakirjade kirjastus andis tänavu esimest korda välja oma aastaauhinnad “ Seest suurem Eesti ” , millega tahame esile tõsta Eesti teadus- ja loodusajakirjandust ning ergutada neil teemadel kirjutama üha uusi autoreid . </s> <s> Aastaauhinnad said välja jagatud 18. veebruaril Tallinnas Energeetikamuuseumis . </s> </hi> </p>
<p> <s> Olgu kõigepealt nimetatud , et Horisondi 2002. aasta autoritest tõsteti esile Hiiumaa muuseumi peavarahoidjat Helgi Põllot - seda lihtsa Hiiumaa lüpsiku suureks ja keeruliseks kirjutamise eest artiklis “ Hiiumaa iidne lüpsik ” . </s> </p>
<p> <s> Ülejäänud auhinnad jagati järgmiselt . </s> <s> Madala ja sageli nähtamatu seenemaailma nähtavaks ning mõistetavaks kirjutamise eest artiklite sarjas Seenevanana Looduses ja loodustundjana Eesti Looduses akadeemikule Erast Parmastole . </s> <s> Loomariigi ja ilmastiku omavaheliste seoste tabava ja üllatava avamise eest Eesti Looduse artiklis “ Põud nuhtleb ja näitab kätte meie vead ” kopra- ja teiste veeimetajate uurijale Nikolai Laanetule . </s> <s> Eesti ja maailma metsade ning nendega ümberkäimise süvavõrdluse eest Eesti Metsa artiklis “ Eesti metsasertifitseerimine globaalprotsesside taustal ” NEPcon OÜ tegevdirektorile Kristjan Tõnissonile . </s> </p>
<p> <s> Loodusfoto auhind - südamlike loomafotode eest Eesti Looduse ja Looduse kaantel Eesti Ekspressi fotograafile , looduspildistajale Ingmar Muusikusele . </s> </p>
<p> <s> Auhind kõige loodus- ja teadussõbralikumale kirjastusele - kirjastusele Varrak hulga loodust ja teadust populariseerivate raamatute kirjastamise eest , sealhulgas sarjas “ Roheline raamat ” . </s> </p>
<p> <s> Üllatusauhind - maailmas suurt kõlapinda leidnud Stephen Hawkingi raamatu “ Universum pähklikoores ” kiire , hea ja uudse eestikeelse terminoloogiaga silma paistva tõlke eest meie teaduspopulariseerimise vanameistrile , TÜ Füüsika Instituudi teadlasele Henn Käämbrele . </s> </p>
<p> <s> Ei unustatud ka omasid - MTÜ Loodusajakiri peatoimetaja määras auhinna taarateema uudse , paeluva ja inforikka käsitluse eest ajakirjas Loodus ilmunud artiklis “ Prügisorteerimine Tallinnas - ainult entusiastidele ” ajakirjanikele Helen Arusoole ja Malle Pajulale , fotograaf Tiit Hundile , graafikule Kaarel Tamrele ning fotograafile ja installatsioonide autorile Erki Kasemetsale . </s> </p>
<p> <s> Seekordne toimetaja veerg sai siis niisugune - kokkuvõtlik loetelu tunnustust leidnud tegudest ja tegijatest . </s> <s> Paljudega neist on lugeja kohtunud ka Horisondi veergudel , ülejäänutega seisab see kohtumine loodetavasti ees . </s> </p>
<p> <bibl> <author> <s> Kärt Jänes-Kapp </s> </author> </bibl> </p></div2>
      </div1>
    </body>
  </text>
</TEI>
</teiCorpus>
</teiCorpus>
